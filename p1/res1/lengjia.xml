<?xml version="1.0" encoding="utf-8"?>
<root name="楞伽经">
	<chapter name="罗婆那王劝请品">
	称扬诸佛功德经卷上（亦名集诸佛事）

　　闻如是：一时，佛在罗阅祇灵鹫山中，与大比丘众千二百五十人俱。
　　尔时，耆年舍利弗便从座起，偏袒右肩，更整法服，在佛右面，右膝著地，长跪叉手，前白佛言：“唯天中天，今日现在诸佛世尊进止康常，今说法者其数几何？”
　　时舍利弗发是问已，尔时世尊告舍利弗：“所问甚快！多所饶益，普利一切。谛听！谛听！善著心中，吾当为汝具分别说。”
　　于是舍利弗，闻佛许可，欢喜踊跃，叉手白言：“诺当善听，愿乐欲闻！”
　　佛告舍利弗：“东方去此十万亿诸佛刹土，有世界名曰天神。其国有佛，名曰宝海如来、至真、等正觉、明行成、为善逝、世间解、无上士、道法御、天人师，号曰众祐度人无量。若族姓子、族姓女，其有得闻宝海如来名号者，执持讽诵欢喜信乐，其人当得七觉意宝，皆当得立不退转地，疾成无上正真之道，却六十劫生死之罪。
　　“复次，舍利弗，东方有世界名曰宝集。其国有佛，号曰宝英如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻宝英如来名号者，执持讽诵欢喜信乐，五体投地而为作礼。若使三千大千佛刹满中七宝，持用布施满百岁中，所得功德宁多不乎？”
　　舍利弗言：“甚多！甚多！天中天。”
　　佛言：“不如有人得闻宝英如来名号，持讽诵者作礼之德，十万亿倍过出布施功德者上！
　　“复次，舍利弗，东方去此宝集世界，度八百佛刹，有世界名曰宝最。其国有佛，号曰宝成如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻宝成如来名号者，执持讽诵以清净心欢喜信乐，却五百劫生死之罪。
　　“复次，舍利弗，东方去此宝最世界度千佛刹，有世界名曰光明。其国有佛，号宝光明如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻宝光明如来名号，执持讽诵欢喜信乐，于三塗中悉得解脱。
　　“复次，舍利弗，东方去此光明世界，度千五百佛刹，有世界名曰幢幡。其国有佛，号曰宝幢幡如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻宝幢幡如来名号者，持讽诵念欢喜信乐，其人则为成法珍宝。
　　“复次，舍利弗，东方去此幢幡世界，度二千佛刹，有世界名曰一切众德光明。其国有佛，号宝光明如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻宝光明如来名者，持讽诵读欢喜信乐，五体投地而为作礼，却二十万劫生死之罪。
　　“复次，舍利弗，东方去此众德世界度千佛刹，有世界名曰妙乐。其国有佛，号曰阿閦如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻阿閦如来名号者，捉持讽诵叹说其德，复劝他人令学讽诵。”
　　尔时，波旬将四种兵，来诣佛所而作是语：“宁使捉持余千佛名，亦劝他人令使学之，不使捉持阿閦佛名。其有捉持阿閦如来名号者，我终不能毁坏其人无上道心。我亦当能毁坏斯等无上道心。”
　　佛告魔言：“汝能毁坏谁之道心？”
　　魔言：“其求大乘捉持阿閦如来名者，我心则生愁忧热恼。如我今日复得热恼，用闻阿閦如来名故。”魔言：“亦复有众生其数甚多捉持余佛名号者，我或当能毁坏其人正觉道心。”
　　佛告魔言：“汝莫愁忧怀于恼结，汝终不能毁坏此等无上道心！”
　　魔波旬言：“有何因缘？”
　　佛告魔言：“汝为隐蔽归命诸佛功德之行。所以者何？阿閦如来自当观视拥护其人。”
　　时舍利弗即白佛言：“波旬今日于如来前，云何欲作师子之吼，欲破众生正觉道心？其有众生捉持阿閦如来名者，及余一切诸佛名号，魔审当能毁坏其人正觉心乎？”
　　佛告舍利弗：“我今观睹诸众生，其有捉持诸佛名者，若有呵骂诽谤之者，斯人则为造大恶行致无量罪，入阿鼻狱具受众苦！”
　　舍利弗言：“有诽谤经者其数几许？”
　　佛言：“十方诸佛为诸众生广说法时，皆先赞叹阿閦如来名号功德，众生听闻其功德者终无厌足。若有众生得见如来闻其功德，未曾有能谤此经者。诸佛如来不于五浊弊恶之时兴出于世，如我今者于此忍界下劣微贱诸众生中而作佛也！阿閦佛国严净最好，终不尔也。当知，舍利弗，斯尊法轮随次分布丘聚国邑。若族姓子、若族姓女一心信行，当广宣传此诸经法。当知，舍利弗，闻此经者，诽谤轻毁所受之报。汝今谛听！”
　　舍利弗言：“诺当善听！”
　　佛言：“揵陀梨国谤此经者满百千人，造斯恶行当堕阿鼻大泥犁中。次复北方国名罽宾，其国经法兴盛久住，而此国中五百千人谤此经法，此众生辈死堕阿鼻大泥犁中。舍利弗，于众聚中当有共谤此经者，有八万人堕阿鼻大泥犁中。东方少有信斯经者，多造阿鼻泥犁行，有百千人死入阿鼻大泥犁中。南方二百千人，当谤此经死入阿鼻大泥犁中。西方有百万人，当谤斯经死堕阿鼻大泥犁中。当知，舍利弗，缘觉智慧不能度量如来之智，况诸声闻及诸众生未成道果，为生死水所漂流者？欲度如来智慧功德，未之有也！夫黠慧者当自思惟：‘诸佛功德不可限量，诸佛智慧不可思议，诸佛已成一切种智三达无礙，而我痴冥无有是智。诸佛已成一切智者，自当知之我所不了。若我不了，不当谤毁四句一偈，何况谤毁斯大尊经，造斯大罪众恶行聚，无央数劫，当在阿鼻大泥犁中于彼止宿！’是故，舍利弗，若族姓子、族姓女当作是意：‘我今乃闻此大尊经而不诽谤，乃却阿鼻一劫之罪。我等今当自庆欢喜兴大踊跃，缘此之故，无央数劫常当与此大法共俱！’
　　“复次，舍利弗，东方去此妙乐世界度万佛刹，有世界名曰无量。其国有佛，号大光明如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻大光明如来名者，执持讽诵欢喜信乐，其人所生未曾不值诸佛世尊，住不退转必得成就最上正觉。
　　“复次，舍利弗，东方去此无量世界，度六万佛刹，有世界名曰众华。其国有佛，号无量音如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻无量音如来名者，净心信乐三反称言：‘我今一心礼无量音如来。’其人当得无量音声，及得如来净光之音。
　　“复次，舍利弗，东方去此众华世界，度万四千佛刹，有世界名无尘垢。其国有佛，号无量音如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻无量音如来名者，欢喜信乐持讽诵念，却十二劫生死之罪。
　　“复次，舍利弗，东方去此无尘垢世界，度二万佛刹，有世界名莫能胜。其国有佛，号大名称如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻大名称如来名者，净心信乐讽诵不忘，长跪叉手而作是言：‘我今礼大名称如来！’作七宝阜如须弥山，持用布施满百岁中，所得功德宁为多不？”
　　舍利弗言：“甚多！甚多！天中天。”
　　佛言：“不如有人持大名称如来名号作礼之者，得其功德巨亿万倍过出布施功德者上，不得为比！
　　“复次，舍利弗，东方去此莫能胜世界，度三千佛刹，有世界名光明。其国有佛，号宝光明如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻宝光明如来名者，尽心信乐持讽诵者，当却十劫生死之罪，住不退转必成无上正真之道。其有诽谤其不信者，当在阿鼻大泥犁中寿命一劫。
　　“复次，舍利弗，东方去此光明世界，度万五千佛刹，有世界名曰多光。其国有佛，号得大安隐如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻大安隐如来名者，欢喜信乐讽诵不忘，当作是念：‘持此功德普使一切无量众生而得安隐。’其人则受无量功德，便能安隐一切众生。
　　“复次，舍利弗，东方去此多光世界，度七千佛刹，有世界名摩尼光。其国有佛，号大光明如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻大光明如来名号者，欢喜信乐持讽诵读，其人当得如来十力。
　　“复次，舍利弗，东方去此珠光世界，度八千佛刹，有世界名曰正直。其国有佛，号正音声如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻正音声如来名号者，净心信乐持讽诵读，其人当得如来四谛平等之法。
　　“复次，舍利弗，东方去此正直世界，度二万佛刹，有世界名光明尊。其国有佛，号无限净如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻无限净如来名者，欢喜信乐持讽诵者，大千世界满中七宝持用布施，所得功德宁多不乎？”
　　舍利弗言：“甚多！甚多！天中天。”
　　佛言：“不如捉持无限净如来名者，所得功德百千万倍过出布施功德者上，无以为比！少功德人不得闻此如来名号，于千佛所造立德本，尔乃得闻此尊佛名，却生死罪四十八劫。
　　“复次，舍利弗，东方去此光明尊世界，度九千佛刹，有世界名曰音响。其国有佛，号月音如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻月音如来名号者，尽心信乐持讽诵念，其人所得清净功德，成具毕满如月盛明，立不退转，当成无上正真之道。
　　“复次，舍利弗，东方去此音响世界，度万二千佛刹，有世界名曰安隐。其国有佛，号无限名称如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻无限名称如来名者，一心信乐而讽诵者，长跪叉手，自作是言：‘今我礼无限名称如来、至真、等正觉！’计于其人所得功德，若积七宝如须弥山，持用布施满百岁中，所得功德宁为多不？”
　　舍利弗言：“甚多！甚多！天中天。”
　　佛言：“不如得闻无限名称如来名者，持其名号欢喜作礼，其福甚多！比于布施过出百倍，无以为比！
　　“复次，舍利弗，东方去此安隐世界，度千五百佛刹，有世界名曰为日。其国有佛，号日月光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻日月光如来名号者，欢喜敬心，两膝著地，长跪叉手，自作是言：‘我今礼日月光如来、至真、等正觉。’其人疾得成就无上正真之道。
　　“复次，舍利弗，东方去此日世界，度三十佛刹，有世界名曰清净。其国有佛，号无垢光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻无垢光如来名者，若天、若人、龙及阅叉、若诸非人，欢喜信乐一心敬礼，斯等皆得立不退转，成无上最正觉道，终不畏堕三塗之中。
　　“复次，舍利弗，东方去此清净世界，度半大千佛刹，有世界名曰琉璃光。其国有佛，号曰净光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻净光如来名号者，诵其名号欢喜作礼，若天、若龙、阅叉及与非人，此等寿终当生天上及与人中，未曾失于天人之路，常当得值法之盈利，贪心、瞋恚、愚痴之意疾得清净。若有谤毁而不信者，六万岁中在于虚卢泥犁受罪。
　　“复次，舍利弗，东方去此琉璃光世界，度三百佛刹，有世界名得大丰。其国有佛，号日光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻斯佛名者，欢喜信乐念其如来，斯等之类譬若日轮，皆悉具满白净之法，降伏众魔及诸外道，却四十劫生死之罪。
　　“复次，舍利弗，东方去此大丰世界，度万佛刹，有世界名曰得立正觉侍从。其国有佛，号无量宝如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻无量宝如来名号，欢心信乐持讽诵者，斯辈皆当得七觉宝，能立众生于最宝中，众德之聚日日增长。
　　“复次，舍利弗，东方去此立正觉世界，度五千佛刹，有世界名莲华光。其国有佛，号莲华最尊如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻莲华最尊如来名号，欢喜信乐持讽诵者，犹若妙华在尊法室，功德智慧日日增长，譬如莲华从水涌出，却五十劫生死之罪。
　　“复次，舍利弗，东方去此莲华光世界，度十万亿佛刹，有世界名普度众难。其国有佛，号曰身尊如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻身尊如来名号者，尽心信乐持讽诵者，其人疾度生死之海，能除众生诸欲饥渴，当作快士，为于世间而作福田，能受三界一切供养。其有目见此如来者，欢喜信乐，当为世间作大法师，得金刚力立不退转，当成无上正真之道。其有女人闻此身尊如来名者，尽心净意欢喜信乐无谀谄者，厌污女身，从是以后更止不受女人之身，却六十劫生死之罪。如是，舍利弗，其有得闻身尊如来名号者，斯等为获无极之德。是故当求正觉之道，普救一切令离众苦。
　　“复次，舍利弗，东方去此度众难世界，度二十佛刹，有世界名曰坚固。其国有佛，号曰金光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻金光如来名号者，欢喜信乐持讽诵念，斯等皆当为佛光明之所护持。成佛之时于诸如来，光明广远而得自在，悉得如来一切众德。是故至心普当信乐诸佛尊号，悉得无碍辩才之慧，终不咨受下劣之法，诸愿之行当疾成满。其有闻此诸如来名，当自劝发起于尊意，发金刚志求无上道，此等皆当却十二劫生死之罪。
　　“复次，舍利弗，东方去此坚固世界，度十佛刹，有世界名曰无际。其国有佛，号梵自在王如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻梵自在王如来名者，欢喜信乐持讽诵念，叉手作礼，其人必当得见其佛，作转轮王立不退转，当成无上正真之道。
　　“复次，舍利弗，东方去此无际世界，度二千佛刹，有世界名曰为月。其国有佛，号金光明如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻金光明如来名者，欢喜信乐持讽诵念，此等后生常为众生广说经法。虽为分别一切如梦、如水中月、幻化之法用悟众生，从是以往终不复堕恶道之中，当与大德众聚共会而常欢喜，能使众生而得快乐。后作佛时，以大乘法兴显于世，无有二道。
　　“复次，舍利弗，东方去此月世界，度千佛刹，有世界名曰火光。其国有佛，号曰金海如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻金海如来名号者，尽心信乐持讽诵者，得不退转必成正觉。所以者何？其佛如来本行菩萨道时，作是誓愿：‘若使有人生我国者，及在他方诸佛国土闻我名号，斯等当住不退转地成最正觉，我当尽为满具如来无上之愿！’
　　“复次，舍利弗，东方去此火光世界，度十八佛刹，有世界名曰正觉。其国有佛，号龙自在王如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻龙自在王如来名者，尽心信乐持讽诵者，若使郡县村落之中雨雹霜时，以右膝著地，叉手作礼，而作是言：‘龙自在王如来本行菩萨道时，无数诸龙于厄难中悉度脱之，由此功德自致成佛，作是誓言：若我刹中及诸佛土，若我在世般泥洹后，若有诸龙雷电雹霜恐怖众生，以龙自在王如来威神功德智力，至诚誓愿口作是言，头面作礼疾得度脱。’当知，舍利弗，如是厄难疾得解脱，唯除宿罪不能得免！一切诸龙若在厄难闻此佛名，于众厄中疾得解脱。其有执持斯佛名者，复劝他人令使诵持增益功德，必当得往生此佛国，求最正觉，立不退转，疾成不久。
　　“复次，舍利弗，东方去此正觉世界，度十亿佛刹，有世界名曰喻月。其国有佛，号一切华香自在王如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻一切华香自在王如来名者，净心信乐持讽诵者，斯其人等所生之处，当得恒沙戒香具足，一切妙香香气遍熏，诸佛刹土众戒具满，常能奉持未曾缺犯。”
　　舍利弗言：“本何因缘乃能如是？”
　　佛言：“其佛本行菩萨道时作是誓愿：‘我若在世般泥洹后，若有众生持我名字一心信乐，皆悉当得如是戒香。’是故，舍利弗，常当兴立大敬信心于诸如来。如是诸佛拥护其人，使得功德不可计量。若有持此诸佛名者，从其所愿得之，皆悉当得诸佛智慧而令备满得不退转，长跪叉手，自作是言：‘我今礼此一切华香自在王如来。’常念不忘，却十四劫生死之罪。
　　“复次，舍利弗，东方去此喻月世界，度二千一亿佛刹，有世界名曰星王。其国有佛，号曰树王如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻树王如来名号者，欢喜信乐持讽诵者，斯辈皆当得诸法乐，坏诸魔兵裂破罗网。若闻此经轻慢诽谤用相调戏，满六万岁于僧迦泥犁受其罪报。若有言我不信此经，于七万岁常在饿鬼，不闻饮食水谷之名。
　　“复次，舍利弗，东方去此星王世界，度五十五佛刹有世界。其国有佛，号曰勇猛执持牢杖弃舍斗战如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻勇猛执持牢杖弃舍斗战如来名者，欢喜信乐持讽诵者，乃至梦中此等众生，譬如金刚伏众魔兵，以诸智慧消伏诸欲。其有得闻此佛名号一心信者，审谛自知：‘我等前世以为曾见此佛世尊，游于菩萨径路之时而不疑也！我等当发弘誓之愿，莫从大乘而得退转。’但当自庆欢喜踊躍进大法路，得闻如来种姓名号。诸佛普利益于一切，不舍一人而取灭度，诸佛大慈普愍众生雨于法雨。其有得持此如来名者，欢喜信乐所得功德，我当为汝取少譬喻。如恒边沙诸佛国土，满中七宝持用布施，所得功德宁多不乎？”
　　舍利弗言：“甚多！甚多！不可思议！”
　　佛言：“分大海水一渧为一分，布施功德犹若一渧，持佛名者所得功德，如大海水不可为喻。少功德人不能堪任听斯经典！若使有人久植德本，得闻斯法信而不疑。若使地狱、畜生、饿鬼及长寿天闻此经者尚得大福，况复有人已种德本，闻斯经法所得功德宁可喻乎！
　　“复次，舍利弗，东方去此佛土，度二十佛刹，有世界名曰丰饶。其国有佛，号内丰珠光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻内丰珠光如来名者，一心信乐持讽诵念，斯等皆当获大功德，终不畏堕三塗之难，所发弘誓如意得满大乘之愿。若今现在般泥洹后，其有得闻内丰珠光如来名者信乐诵念，斯等皆当得大乘法乐而以自娱，及受天上人中快乐，常当得生清净佛土，于诸佛国具满众愿，从意所欲于三乘法而得灭度。于其中间从此佛所，获功德聚甚大弘广。恒沙劫中所作众罪，悉当弃舍不受，唯除逆罪起瞋恚意向诸快士。此等之类于久长世，地狱之中受斯罪毕，因得闻此佛名功德所致，其后如愿于三乘中而取灭度。当知，舍利弗，众恶之行慎莫造作！如我于此经中上章所说，不可起恚向于焦柱，何况怀恶向于众生，已立信心向成道者？况起瞋恚怀于诽谤，向诸如来无量慧等？如此之人于无数劫在地狱中，具受无量苦恼之罪，尔乃得出。我为斯等求于大乘信解者故，而说斯法。其有毁坏大乘法者，实当具受无量大苦。信乐之者，自果当立不退转地，必成正觉。
　　“复次，舍利弗，东方去此丰饶世界，度八十佛刹，有世界名最香熏。其国有佛，号无量香光明如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻无量香光明如来名者，持讽诵念一心信乐最后念之，斯等皆当得不退转地成最正觉，成正觉已诸毛孔中出众妙香，遍至十方犹若云起。非是下劣少智之士学浅法者而解斯经！吾亦道眼观睹斯等诸众生类，其有信乐斯经法者，过去世间无数劫中，于诸佛所集诸慧法造众德本，今乃得闻此尊妙法，最后末世闻斯典教信而奉持，未曾生意而怀诽谤，初未曾有不解法时，却四十劫生死之罪。其人功德如月欲满，为于世间而作快士，应当得受一切恭敬，而为众生作良福田。
　　“复次，舍利弗，东方去此香熏世界，度五十佛刹，有世界名龙珠观。其国有佛，号师子响如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻师子响如来名者，持讽诵读一心信乐念于戒行，斯等皆当立不退转，成最正觉作众德轮，入白净法于中旋转过出于世，却二十劫生死之罪。若族姓子、族姓女，若人非人，其诸厄难疾得解脱。现在于世有得闻斯佛名者，于诸世间犹若尊塔。
　　“复次，舍利弗，东方去此龙珠观世界，度三十佛刹，有世界名曰修行。其国有佛，号大强精进勇力如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻大强精进勇力如来名者，尽心信乐持讽诵念，右膝著地，叉手作礼，自作是言：‘我今礼大强精进勇力如来、至真、等正觉！’斯其人等游生死中多所饶益，得大战力退却众魔伏诸外道，却二十五劫生死之罪。
　　“复次，舍利弗，东方去此修行世界，度四十佛刹，有世界名曰坚住。其国有佛，号过出坚住如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻过出坚住如来名者，净心信乐持讽诵念，此等皆当坚住大乘，于诸尊法得坚固财，加得大福，昼夜日日增益功德。
　　“复次，舍利弗，东方去此坚住世界，度三十六佛刹，有世界名曰光明。其国有佛，号鼓音王如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻鼓音王如来名者，尽心信乐持讽诵念，长跪叉手，自作是言：‘我今礼鼓音王如来、至真、等正觉！’所得功德，三千大千一切世界满中珍宝持用布施，得其功德宁为多不？”
　　舍利弗言：“甚多！甚多！天中天。”
　　佛言：“不如有人持此佛名，功德甚多，过出施上百千万倍！
　　“复次，舍利弗，东方去此光明世界，度百五十佛刹，有世界名众德室。其国有佛，号曰月英如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻月英如来名者，尽心信乐，若天、若人、龙及非人，闻此佛名持讽诵念，斯等皆当得入清净，犹若莲华不著尘水，于众恶中悉无所犯。若有女人得闻月英如来名者，净心信乐无有谀谄，从是以后更止不受女人之身。若有不信轻慢谤毁，当二十劫在于阿鼻大泥犁中具受众苦。若使有人尽心信乐怀大恭敬，却二十一劫生死之罪。
　　“复次，舍利弗，东方去此众德世界度十万亿佛刹，有世界名住栴檀地。其国有佛，号超出众华如来、至真、等正觉、明行成、为善逝、世间解、无上士、道法御、天人师，号曰众祐度人无量。”
　　佛告舍利弗：“其佛本行菩萨道时，自作是言：‘我成正觉兴出世时，其刹土中无有八难。’用是誓愿自净佛国。若有得闻超出众华如来名者，尽心信乐持讽诵念，斯等大士于诸世间，多所利益如大药王。
　　“复次，舍利弗，东方去此栴檀世界，度二十亿佛刹，有世界名曰善住。其国有佛，号世灯明如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻世灯明如来名者，尽心信乐持讽诵念，斯等皆当脱三塗厄，唯除逆罪起瞋恚向诸快士。其有持此如来名者，为得此尊妙法之宝，却二十劫生死之罪。
　　“复次，舍利弗，东方去此善住世界，度八十亿佛刹，有世界名曰光明。其国有佛，号休多易宁如来、至真、等正觉、明行成、为善逝、世间解、无上士、道法御、天人师，号曰众祐度人无量。所以世界名光明者？其国佛土地平如掌，以众莲华布满世界，其土如来光明晃晃犹若大火，昼夜常照其佛国土，光明巍巍最尊第一，常于大众转尊法轮。若使有人三千世界以金布地，复以妙衣庄饰其地，悉令弥满三千世界持用布施，得其功德宁为多不？”
　　舍利弗言：“甚多！甚多！天中天。”
　　佛言：“不如有人闻休多易宁如来名者，尽心信乐持讽诵念，其人得福过出布施功德者上数百千倍！斯等众生自恣发愿如意得之，却六十劫生死之罪，后成无上正真道时，其佛国土严净快乐尊贵无比。
　　“复次，舍利弗，东方去此光明世界，复有刹土名围绕月。其国有佛，号曰宝轮如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，舍利弗，东方去此围绕世界，有刹土名曰度觉。其国有佛，号常灭度如来、至真、等正觉、明行成、为善逝、世间解、无上士、道法御、天人师，号曰众祐度人无量，而今现在转不退转无上法轮。
　　“复次，舍利弗，东方去此度觉世界，有刹土名须弥胁。其国有佛，号曰净觉如来、至真、等正觉、明行成、为善逝、世间解、无上士、道法御、天人师，号曰众祐度人无量，而今现在广说经法。
　　“复次，舍利弗，东方去此过须弥胁世界，有刹土名曰名称。其国有佛，号无量宝华光明如来、至真、等正觉、明行成、为善逝、世间解、无上士、道法御、天人师，号曰众祐度人无量，而今现在广说妙法。
　　“复次，舍利弗，东方过此名称世界有刹土，名曰妙软。其国有佛，号须弥步如来、至真、等正觉、明行成、为善逝、世间解、无上士、道法御、天人师，号曰众祐度人无量，而今现在于大众中广说经法。
　　“复次，舍利弗，东方过此妙软世界，有刹土名曰丰养。其国有佛，号宝莲华如来、至真、等正觉、明行成、为善逝、世间解、无上士、道法御、天人师，号曰众祐度人无量，现在大众广说经法。
　　“复次，舍利弗，东方过此丰养世界，有刹土名莲华踊出。其国有佛，号一切众宝普集如来、至真、等正觉、明行成、为善逝、世间解、无上士、道法御、天人师，号曰众祐度人无量，现在说法。
　　“复次，舍利弗，东方去此莲华踊出世界，有刹土名曰金光。其国有佛，号树王丰长如来、至真、等正觉、明行成、为善逝、世间解、无上士、道法御、天人师，号曰众祐度人无量，现在说法。
　　“复次，舍利弗，东方过此金光世界，有刹土名曰清净。其国有佛，号转不退转法轮众宝普集丰盈如来、至真、等正觉、明行成、为善逝、世间解、无上士、道法御、天人师，号曰众祐度人无量，与诸菩萨无央数众前后围绕，转不退转无上法轮。
　　“复次，舍利弗，东方过此清净世界，有世界名曰净住。其国有佛，号围绕特尊得净如来、至真、等正觉、明行成、为善逝、世间解、无上士、道法御、天人师，号曰众祐度人无量。斯诸如来、至真、等正觉现在东方。其有宣扬诸如来名，广分别说令人受持。复有余者不可计数，今悉现在说无上法。其有得闻斯诸佛名尽心信乐，以膝著地，长跪叉手，普为东方诸佛作礼，持诸佛名三作是言：‘我今普礼东方一切诸佛世尊！’其人得福不可限量。

称扬诸佛功德经卷中

　　“复次，舍利弗，南方去此度十万亿佛刹，有世界名曰真珠。其国有佛，号日月灯明如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻日月灯明如来名者，持讽诵念欢喜踊跃，至心信乐而无有疑：‘如来言教实为快善！’无数千人净心敬信，悲喜情踊为之雨泪。此众生辈自当忆知，吾等往昔为曾值见此诸佛已。若有女人其有得闻日月灯明如来名者，欢喜信乐，从是已后所生之处，止更不受女人之身。十方世界其有得闻斯佛名者，皆当得立不退转地必成正觉，于诸欲中意常清净，不为欲垢之所缠缚。此佛刹人及与他方诸众生类，闻此如来名号者，计其功德不可限量，不以言辞所可称说能尽其德，魔王官属终不堪任毁坏其人无上道心！”
　　佛语舍利弗：“魔王常欲索此经便，欲断绝之。所以者何？为诸欲聚之所缠缚。虽尔，舍利弗，斯之伴党最为后世时，会当信乐斯尊经法而不谤毁其信乐者。斯之正士如优昙华，在于世间宜受一切三界供养。”
　　舍利弗言：“唯天中天，最后末世凶愚暴恶，几所众生有能信持日月灯明如来名者，及诸世尊如来名号欢喜信者？”
　　佛言：“我今现在谛观察之，比丘僧中终不见有。被白衣者，最后末世亦复如是。信乐斯经讽诵之者，亦复少有，百万之中若一若两！”
　　舍利弗言：“设有听受信斯经者，所得功德为几许？”
　　佛言：“诸如来于无数劫游于五道，拔济众生三塗之厄，满具一切弘誓之愿兴出于世，广为众生敷陈妙法，实为难值。用说正法故多所利益，一切众生其有闻者欢喜信乐，斯等皆当疾能解了：‘我之智慧却生死罪百劫在后。’其闻此法不信乐者，斯之等辈，我悉见之。”
　　舍利弗言：“唯天中天，有几所人谤毁斯经？所得罪报受几时苦？”
　　佛言：“斯众生辈六十亿岁，于地狱中具受众罪，为以谤毁诸如来等正觉法故。舍利弗，斯法兴盛几时之间，在所之处愚痴之人，于中造立地狱之行，用谤诸佛如来之故。是故，舍利弗，夫黠慧者，若族姓子、族姓女，最后末世闻此妙法信不诽谤，宜当自庆欢喜踊跃，作是思惟：‘我等不谤如来之法，身之所受恶行苦报，吾已得脱。’”
　　佛告舍利弗：“最后世时，大千世界满中七宝持用布施犹尚易得，闻有赞叹斯众功德，实难得值！值此法者，皆为如来之所护持。
　　“复次，舍利弗，南方去此真珠世界，度万佛刹，有世界名戒光。其国有佛，号曰须弥如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻须弥如来名号者，持讽诵念欢喜信乐，长跪叉手当为作礼，当得无比功德之报。魔王不能毁坏其人无上道心，犹须弥山坚住不动，功德甚多日日增益不可限量。
　　“复次，舍利弗，南方去此裁光世界，度万四千佛刹，有世界名曰音响。其国有佛，号大须弥如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻大须弥如来名，尽心信乐持讽诵念，若至梦中，斯等之人终不更起恚乱之意向诸快士，得不退转当成正觉。斯诸正士当解妙慧，了一切法犹若如梦，却八十劫生死之罪。
　　“复次，舍利弗，南方去此音响世界，度五千佛刹，有世界名紫磨金。其国有佛，号阿提弥留(晋音超出须弥)如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻阿提弥留如来名者，尽心信乐持讽诵念所得功德。设使有人持阎浮檀金，布于三千大千世界，悉令弥满持用布施，其人得福宁为多不？”
　　舍利弗言：“甚多！甚多！天中天。”
　　佛言：“不如有人持讽诵念阿提弥留如来名者，净心信乐所得功德，过出施上百倍有余，无以为比！若有常念此如来名，却生死罪十劫在后。
　　“复次，舍利弗，南方去此紫磨金界，度二万佛刹，有世界名色像光。其国有佛，号喻如须弥如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻喻如须弥如来名者，净心信乐持讽诵念，以膝著地，长跪叉手而为作礼，如斯人等当得智慧犹若大海，悉能奉持诸佛之法，疾得成就正觉之道。
　　“复次，舍利弗，南方去此色像光世界，度万八千佛刹，有世界名过珠光。其国有佛，号曰香像如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻香像如来名号者，弹指之顷恭敬净意，念斯如来所得功德。假令有人持阎浮檀金，布三千大千世界，悉令弥满持用布施，其人得福宁为多不？”
　　舍利弗言：“甚多！甚多！天中天。”
　　佛言：“不如有人口中讽诵香像如来名号者，如弹指顷功德殊特，过出施上百倍有余！所以者何？一反唱声称斯佛名获大盈利，何况目睹如来色像作礼恭敬，及泥曰后入于庙寺，瞻觐形像礼拜虔恭，所得功德宁可称乎？
　　“复次，舍利弗，南方去此珠光世界，度无数千佛刹，有世界名曰得勇力。其国有佛，号三曼陀揵提(此言围绕香熏)如来、至真、等正觉、明行成、为善逝、世间解、无上士、道法御、天人师，号曰众祐度人无量。舍利弗，其佛如来本求大乘，为菩萨时作是誓愿：‘我设先世供养诸佛，及复供养弥嘉揵尼如来正觉，烧名好香丸如芥子，自誓愿言：愿我今日持此功德，成作佛时，身诸毛孔悉出妙香，熏遍十方恒沙世界犹若云起，皆令弥满他方佛国无量世界。一切众生得具戒香闻我名者，斯等一切成作佛时，我诸毛孔亦出斯香遍无量国。’三曼陀揵提如来，亦自满具一切诸愿。若使有人赞叹广说如来名德，若族姓子、族姓女，七日之中饥不获食，故当往听叹说如来功德之法。所以者何？闻斯佛名所得功德不可限量。”
　　舍利弗言：“如是，世尊，其有得闻三曼陀揵提如来名，所得功德不可称量甚多乃尔。最后世时，若族姓子、族姓女，闻斯功德欢喜踊跃，及复得闻诸佛名号功德法者，魔王不能毁坏其人无上道心。所以者何？诸佛世尊皆共拥护此等众生，是故魔王不能得坏其人道心。”
　　佛言：“设我赞叹斯佛功德，众生闻者或能惑乱。所以尔者？此等之类福德浅薄，无黠所致不能信持。若有信者，舍利弗，皆当欢喜踊跃自庆，此等必当成最正觉。而于此中所得功德，我当为汝引少譬喻。诸佛大慈皆欲使人入其法中，十方世界满中七宝持用布施，所得功德宁为多不？”
　　舍利弗言：“甚多！甚多！天中天。”
　　佛言：“不如有人得闻三曼陀揵提如来名者，得福甚多，过出施上百倍有余！加复作礼五体投地，得其福德不可思议，却生死罪百劫在后。
　　“复次，舍利弗，南方去此得勇力界，度十亿佛刹，有世界名曰云厚无垢光。其国有佛，号曰净光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻净光如来名号者，欢喜信乐持讽诵念，弹指之顷发大慈心，其人至心慕乐斯佛已，自作是言：‘今我得闻斯佛名号，弹指之顷发大慈心。持此功德，愿使十方一切众生得解如来微妙之慧。’当知，舍利弗，斯等众生发弘誓愿，于中所得功德之福，如恒边沙诸佛国土，满中七宝持用布施，其所得福宁为多不？”
　　舍利弗言：“甚多！甚多！世尊，不可称量。”
　　佛言：“不如有人诵持净光如来名者，欢喜踊跃，弹指之顷发大慈心，兴弘誓愿所得功德，比于布施过上百倍。诸正士等欲布施时当作法施，斯之功德疾得成就正觉之道，却八十劫生死之罪。
　　“复次，舍利弗，南方去此云厚无垢光界，度万佛刹，有世界名曰法界。其国有佛，号曰法最如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻法最如来名号者，欢喜信乐持讽诵念，长跪叉手，头面作礼，斯等皆当而能护持诸佛之法，于佛法中所得大利，目见如是。以是之故，皆当信乐持斯佛名，加广宣传阐扬佛德发尊觉意，不当起心作轻慢行。向于如来敬信之者，悉能灭除三塗之苦，皆由斯德。诸佛世尊无数劫中，聚众德本具如来行，实为谦苦久远难量，乃得成就如来法身畅达正觉。一切之智实为甚难，以是之故不当生慢，皆当兴立敬信之心向于如来。一切世界设满中水，水上有板而板有孔，有一盲龟，于百岁中乃一举头欲值于孔，斯亦甚难！求索人身甚难！甚难于此，欲得除去八难之患！若有得闻斯经法者，众难恶道皆悉永绝。以是之故，当发大愿求解最尊无比之法。若一发意于如来者喜心信乐，斯等疾近正觉之道，却二十劫生死之罪。
　　“复次，舍利弗，南方去此法界，度五万五千佛刹，有世界名曰星自在王。其国有佛，号香自在王如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻香自在王如来名者，欢喜信乐持讽诵念，长跪叉手，自作是言：‘我今礼香自在王如来、至真、等正觉！当发大慈持功德聚，使诸如来及诸弟子，长受天乐亦受法乐，一切众生皆亦如是。’若使有人不慕泥洹，斯等皆当住不退转疾成正觉。三千世界满中七宝，持用布施满千岁中，所得功德宁为多不？”
　　舍利弗言：“甚多！世尊。”
　　佛言：“不如有人持斯佛名发大慈心，得福甚多，比于施德过上百倍，却三十劫生死之罪。
　　“复次，舍利弗，南方去此星自在王世界，度万佛刹，有世界名曰正真。其国有佛，号大集如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻大集如来名号者，欢喜信乐持讽诵念，如此人等与诸佛法常共合偶，亦不起意乐入泥洹。
　　“复次，舍利弗，南方去此正真世界，度八千佛刹，有世界名曰广博。其国有佛，号香光明如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻香光明如来名号者，欢喜信乐持讽诵念，斯等皆当得不退转成最正觉。所以者何？香光明如来本游菩萨径路之时，作是誓愿：‘我作佛时，一切众生闻我名者，得不退转疾成正觉，在于三塗恐怖之中疾得解脱。’
　　“复次，舍利弗，南方去此广博世界，度二万佛刹，有世界名曰广远。其国有佛，号曰火光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻火光如来名号者，欢喜信乐持讽诵者，斯等皆得无限之福。其有谤毁而不信者，获无量罪。
　　“复次，舍利弗，南方去此广远世界，度万五千佛刹，有世界名曰无崖际。其国有佛，号无量光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻无量光如来名者，尽心净意欢喜信乐，斯等众生，为此如来光明威神之所护持，却生死罪十劫在后。其有谤毁而不信者，当二十劫在波多畔泥犁中。
　　“复次，舍利弗，南方去此无崖际界，度二万佛刹，有世界名曰坚固。其国有佛，号曰开光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻开光如来名号者，欢喜信乐持讽诵者，魔王众兵不能毁坏其人道心。
　　“复次，舍利弗，南方去此坚固世界，度二千五百佛刹，有世界名曰码碯。其国有佛，号月灯光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻斯佛名者，持讽诵念，斯等皆当为世作导，应当得受世之供养。斯其人等为持天上之牢杖也！当知，舍利弗，此诸佛名在于郡县丘聚村落诸国邑，则神塔也。所以者何？舍利弗，最后末世，斯诸快士正觉之名，甚难得值。其有闻者，皆当欢喜一心信乐。
　　“复次，舍利弗，南方去此码碯世界，度八千佛刹，有世界名曰妙香。其国有佛，号曰月光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻月光如来名号者，欢喜信乐持讽诵念，若于梦中若闻若说展转相语，此辈皆当欢喜踊跃，当得无量功德之报，道心坚固如须弥山不可倾动，一切魔王不能毁坏。
　　“复次，舍利弗，南方去此妙香世界，度万佛刹，有世界名曰为日。其国有佛，号曰月光明如来、至真、等正觉、明行成、为善逝、世间解、无上士、道法御、天人师，号曰众祐度人无量。其佛国土无有四路。何等为四？无有地狱、饿鬼、畜生、贫穷下贱。其佛世尊本求道时，作是誓愿：‘设我成佛若泥洹后，其有众生闻我名者，皆当得住不退转地，疾成无上正真之道。亦使此等成立国土，无上道田所愿具足，亦当如我众愿悉满。’舍利弗，若有得闻月光明如来名者，欢喜信乐持讽诵念，此等众生亦当具满无上道愿如此世尊。
　　“复次，舍利弗，南方去此日世界，度万八千佛刹，有世界名曰金珠光明。其国有佛，号曰火光如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻火光如来名号者，信乐欢喜持诵念，斯等已持智慧之炬，越度一切生死之海。当各精进一心信行，昼夜常念莫得疑懈，当广宣化设于法施，一切魔王不能毁坏其人道心，况于外道能毁呰耶？
　　“复次，舍利弗，南方去此金珠光明世界，度万六千佛刹，有世界名曰众色像逆镜。其国有佛，号曰集音如来、至真、等正觉、明行成、为善逝、世间解、无上士、道法御、天人师，号曰众祐度人无量。其有众生生彼佛刹，甫当生者，现已生者，此等正士过逾一切人天像貌，众相严容端正姝妙，光明巍巍，非天世人所受之体。其有得闻集音如来名号者，欢喜信乐持讽诵念，后生之处常得端政颜容妙好，心常欢喜信乐诸佛。
　　“复次，舍利弗，南方去此众色像界，度万三千佛刹，有世界名曰众聚。其国有佛，号最威仪如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻最威仪如来名者，欢喜信乐持讽诵念，其人为得世间最尊天龙鬼神之所敬仰，却二十劫生死之罪。
　　“复次，舍利弗，南方去此众聚世界，度十万佛刹，有世界名曰胜战超度无极。其国有佛，号光明尊如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻光明尊如来名者，欢喜信乐持讽诵念，若天、若人、阅叉、鬼神斯众生，因此功德，会得成就正觉之道，却三十劫生死之罪。若有轻谤而不信者，满八万岁在于大泥犁具受众苦。
　　“复次，舍利弗，南方去此胜战超度无极世界，度五千佛刹，有世界名一切音响。其国有佛，号莲华军如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻莲华军如来名者，欢喜信乐持讽诵念。若使有人大千刹土，满中珍宝持用布施，其人得福宁为多不？”
　　舍利弗言：“甚多！甚多！世尊，不可称量。”
　　佛言：“不如有人持讽诵念莲华军如来名者，所得功德过于布施功德者上，常与诸佛世尊共会。卿舍利弗，汝曹不能都尽堪任听此功德！斯佛世尊从久已来，于诸禅中具诸德本，其有信持此佛名者，其人皆当超过三界，犹若莲华从水踊出。
　　“复次，舍利弗，南方去此音响世界，度二万佛刹，有世界名曰月光。其国有佛，号莲华响如来、至真、等正觉、明行成、为善逝、世间解、无上士、道法御、天人师，号曰众祐度人无量。舍利弗，此如来尊，何故名曰号莲华响？初升道场坐莲华上成最正觉，无数诸天在虚空中，异口同音共唱声言：‘莲华响佛今出于世！’其音遍闻大千刹土，以是之故号莲华响。其有得闻斯佛名者，欢喜信乐，长跪叉手，自作是言：‘我今礼莲华响如来、至真、等正觉。’斯等终不堕于恶道，游诸恐难疾得解脱，唯除五逆恶罪行者。
　　“复次，舍利弗，南方去此月光世界，度三万佛刹，有世界名天自在。其国有佛，号曰多宝如来、至真、等正觉、明行成、为善逝、世间解、无上士、道法御、天人师，号曰众祐度人无量。舍利弗，其佛世尊何故名曰为多宝乎？本游菩萨径路之时，有不可计声闻之众，悉来从其启受经法，异口同音共作是言：‘斯之正士乃能有此深妙法宝。’因号名曰为多宝也。若族姓子、族姓女，其有得闻斯佛名者，欢喜信乐，长跪叉手，三反称言：‘我今礼多宝如来、至真、等正觉！’其人所生在诸佛刹，心常解了一切诸法。所以者何？斯佛世尊为菩萨时发是誓愿，如此人者自成法宝，以宝为徒从。
　　“复次，舍利弗，南方去此天自在界，度二万佛刹，有世界名曰莲华。其国有佛，号师子吼如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻师子吼如来名者，欢喜信乐长跪叉手，三举声言：‘我今礼此师子吼如来、至真、等正觉！’斯其人等所生之处，皆当悉能作师子吼，声扬法音遍于三千，化度无量众生之类，却五十劫生死之罪。
　　“复次，舍利弗，南方去此莲华世界，度万佛刹，有世界名曰明星。其国有佛，号师子音如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻师子音如来名者，欢喜信乐持讽诵念，斯其人等后生之处，得无量音，及得如来净光之音。所以者何？若散华香于虚空中，称南无佛得福无量，况睹灵庙如来形像，至心礼敬散华香者！斯等在世犹若好华，莫不鲜泽。
　　“复次，舍利弗，南方去此明星世界，度万五千佛刹，有世界名曰无忧。其国有佛，号精进军如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻精进军如来名者，欢喜信乐持讽诵念，一心奉信无忧刹土，以清净心尽诚敬信于此如来，斯等皆当成等正觉，能为众生广转法轮。所以者何？其如来尊本求道时兴此誓愿：‘吾成正觉，一切众生闻我名者，其人皆当生我刹土，悉当具满如来之慧。’舍利弗，若有谤毁轻慢不信，更相调戏持用作笑，此辈亿岁在地狱中具受罪报。
　　“复次，舍利弗，南方去此无忧世界，度万佛刹，有世界名金刚聚。其国有佛，号金刚踊跃如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻金刚踊跃如来名者，一心信乐持讽诵念，若于梦中闻斯佛名，其人皆能破坏三毒消散诸欲，得不退转于诸佛法。
　　“复次，舍利弗，南方去此金刚聚世界，度千亿佛刹，有世界名曰恐明珠。其国有佛，号度一切禅绝众疑如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻度一切禅绝众疑如来名者，欢喜信乐至心讽诵念其如来，若复有人说斯佛名，其有听者当以质直无谀谄意，宣传之者真正说之，斯等皆能坏众魔兵及诸外道倒见之徒，悉能决散一切疑结，必得成就正觉之道。
　　“复次，舍利弗，南方去此恐明珠世界，度千八百佛刹，有世界名曰华香。其国有佛，号宝大侍从如来、至真、等正觉、明行成、为善逝、世间解、无上士、道法御、天人师，号曰众祐度人无量。舍利弗，若有得闻宝大侍从如来名者，欢喜踊跃，一心信乐持讽诵念，斯其人等能为世间作大珍宝，当转无上正法之轮。如是，舍利弗，闻斯佛名信乐之者，得大利益功德乃尔。其有畏恶生死之难，倾其心意著在声闻、缘觉之道，此等徒类小誓浅智，志存下劣，不能堪任尊妙之道，放舍如来广大之慧，斯之等辈不能信解此深妙义。其有众生求广妙慧，倾于众德著最特妙乘，于此法中，但当求索无尽之藏，除去悭心褊狭局意，发无盖哀，但欲充满众生之愿，作是施与，于如来田得无尽报，会当解了正觉之慧，能以财宝施与众生，令使一切各得快乐，愿此众德著于无上正真道中。舍利弗，其有得闻斯佛名者，及诸如来功德名号，加广宣传称扬说时，若有不信谤毁之者，四十亿岁在加罗秀领泥犁之中具受众苦。
　　“复次，舍利弗，南方去此华香世界，度六千佛刹，有世界名曰喜起。其国有佛，号曰无忧如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻无忧如来名号者，发欢喜心信乐讽诵，斯诸人等于众欲中无所污染，不为诸欲之所拘碍，心如莲华不著尘水，得不退转，悉能安隐一切众生，后成正觉。若有众生闻其名号，至心讽诵欢喜信乐，若存在世、若泥曰后，斯等亦得最特妙乘，为世导师，皆当逮得无量功德所生之处，其人未曾不值佛时。
　　“复次，舍利弗，南方去此喜起世界，度二万佛刹，有世界名曰哀色。其国有佛，号地力持踊如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻地力持踊如来名者，净心欢喜持讽诵念，五体投地而为作礼，念其如来一日一夜。斯人当得立不退转难动如地，一切众魔不能毁坏其人道心，得无量慧犹若大海，断生死路却二十劫生死之罪。
　　“复次，舍利弗，南方去此哀色世界，度十四佛刹，有世界名曰为天。其国有佛，号最踊跃如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻最踊跃如来名者，欢喜踊跃持讽诵念，长跪叉手而为作礼，当作是言：‘我今礼最踊跃如来、至真、等正觉！’此等众生当为最特殊妙大乘之所捉持，亦能饶益一切众生，三塗八难悉为永除。
　　“复次，舍利弗，南方去此天世界，度八千佛刹，有世界名栴檀光。其国有佛，号曰自在王如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻自在王如来名者，益加信乐，若更相劝持此佛名，斯皆当得无量之福。舍利弗，若有说此如来名时，若天、若人、龙及阅叉、一切非人，其有闻此如来名者，此等皆当得不退转于正真道。
　　“复次，舍利弗，南方去此栴檀光世界，度二十亿佛刹，有世界名一切伎乐震动。其国有佛，号无量音如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻无量音如来名者，欢喜信乐如来功德，当发此愿：‘以此功德使我解了如来智慧。’斯皆当住不退转地，必成无上正真之道。所以者何？此如来尊为菩萨时兴大弘誓，立此愿故。若有不信诽谤之者，于地狱中长受众苦，罪毕得出所生之处，常不遇值诸佛之世。舍利弗，其佛世界何故名曰伎乐震动？无量音佛本从兜术降神之时，始发一切伎乐之音声，普震动扬其乐音声，天上世间乃至非人一切伎乐所不能及。其佛住寿在世之时，说法教化至于泥曰，其佛国土伎乐之音声续美畅，震于十方二十佛刹，以是之故号无量音。
　　“复次，舍利弗，南方去此一切伎乐震动世界，度三百亿佛刹，有世界名集光明。其国有佛，号曰锭光如来、至真、等正觉、明行成、为善逝、世间解、无上士、道法御、天人师，号曰众祐度人无量。舍利弗，其如来尊停住光明照他佛国，十万亿刹常以大明，以是之故名曰锭光。其有得闻斯佛名者，一心信乐欢喜踊跃无谀谄意，斯等当为如来光明之所护持。
　　“复次，舍利弗，南方去此集光明世界，度八万佛刹，有世界名一切香。其国有佛，号宝光明如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻宝光明如来名者，欢喜信乐持讽诵念，斯等皆当为于世间作大珍宝，住不退转于正真道，所生之处常值佛世，初不曾生无佛之处，游于菩萨径路之时，却五十劫生死之罪。
　　“是故，舍利弗，不当起于瞋恚忿乱向诸菩萨及诸弟子，惟当兴立大慈之心而奉敬之，当求如来广妙之慧，发弘誓愿趣至大乘。舍利弗，如是其人疾近无上正真之道，广演如来深妙之法。若使有人未入泥洹，不在菩萨之境界者，不信佛法，亦不信有行菩萨道，言佛道难得，如是之人，满于千岁在地狱中具受众罪。是故，舍利弗，不当起瞋恚之意向于虫蠡，况持恶意向诸快士？痴盖所覆无惭愧者，于中谤毁，益牢地狱诸罪之行。舍利弗，诸佛兴世甚难甚难！百亿之数发意求道，至时得者若一若两。当知，舍利弗，如来兴世如优昙华，时时乃有，不可见也！其求大乘发弘誓愿，已有发者、甫当发者、今现发者，起勇猛意不沉疑者，当如所愿疾成不久，广施法食具正觉道。如是南方诸佛之等不可称计，今现康常广说经法。其有闻者广演兴显，叹扬如来无量功德，当向南方五体投地，念诸如来称其名号而为作礼，其人得福不可计量。

称扬诸佛功德经卷下

　　“复次，舍利弗，西方去此度十万亿佛刹，有世界名曰安乐。其国有佛号阿弥陀如来、至真、等正觉、明行成、为善逝、世间解、无上士、道法御、天人师，号曰众祐度人无量。若有得闻无量寿如来名者，一心信乐持讽诵念，当起广远无量欢喜安立其意，令使真谛十万亿信心念斯如来。其人当得无量之福，永当远离三塗之厄，命终之后皆当往生彼佛刹土。命欲终时，一心信乐念不忘舍，阿弥陀佛将诸众僧住其人前，魔终不能毁坏斯等正觉之心。所以者何？其佛世尊兴立大悲，誓度一切无量众生，亦复护持十方世界一切众生。其有得生安乐世界，当于其中具满如来正觉之慧。舍利弗，其佛世尊本求誓愿，其有求于第一之乘，于其世界具满如来诸佛之法，具正觉分；求声闻乘，于彼佛刹得阿罗汉。其有往生彼佛刹者，从其所愿大小之乘于彼毕满。其有最后闻阿弥陀如来名号，赞说之者信不狐疑，当起敬心至意念之如念父母，作如是意：‘斯等普当于彼佛国具满众愿。’其有不信赞叹称扬阿弥陀佛名号功德而谤毁者，五劫之中当堕地狱具受众苦。
　　“复次，舍利弗，西方去此十万佛刹，有世界名破一切魔。其国有佛，号曰殊胜如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻殊胜如来名号者，欢喜信乐持讽诵念，此等皆能降伏众魔，裂坏罗网，却六十劫生死之罪。
　　“复次，舍利弗，西方去此十万佛刹，有世界名曰伏一切魔。其国有佛，号曰集音如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻集音如来名号者，欢喜信乐持讽诵念，其人当得一切如来诸佛音声，于大众中广说法处，于中特尊，退却众魔降之以德，却八十劫生死之罪。”
　　于是阿逸菩萨，长跪叉手，前白佛言：“宁有一事，菩萨摩诃萨于此事中，具大乘愿住不退转，疾成无上正真道不？”
　　佛言：“有！阿逸，北方有世界名曰丰严，其国有佛，号德内丰严王如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻斯佛名者，欢喜信乐持讽诵念而为作礼，其人皆当得不退转，疾成无上正真之道，却一亿劫生死之罪。其有供养五千佛者，此辈，阿逸，尔乃得闻德内丰严王如来名号。其闻名者，从是以后所生之处，常得天眼未曾不得天眼之时，常能彻听未曾不得天耳之时，常能飞行无有不得神足之时，乃至泥曰常得端政，未曾受于丑恶之形；乃至泥曰常当尊贵，未曾生于下劣之处；乃至泥曰悉能除坏众欲之缚，其人六情眼耳鼻口及于身意终无有疾；乃至泥曰初未曾生无佛之处，听大尊法未曾有碍，不得听时未曾有碍，不见僧时亦复不生八难之处，戒常具足无有缺时，识心清净无有忿乱时。
　　“当知，阿逸，其有得闻此佛名者，净心信乐，于最正觉如渴欲饮，发信敬心向如来者。此等，阿逸，悉能捉持诸佛世界最特之利，其人皆当获于殊妙奇特功德！是故，阿逸，并当专精持此佛名。若族姓子、族姓女，欲得殊特妙净刹者，当急听此诸尊佛名称其名号，当为作礼，自作是言：‘我今礼于德内丰严王如来、至真、等正觉、明行成、为善逝、世间解、无上士、道法御、天人师，号曰众祐度人无量。’”
　　阿逸白佛言：“唯天中天，其佛刹土为在何所？去此远近？成佛以来为几时也？”
　　佛告：“阿逸，设使纵广百由延中一大埠沙，取一沙著一佛刹；如是悉著诸佛刹中悉令沙尽，如是沙数诸佛刹土悉满中沙，复取诸佛刹土中沙，复以一沙著一佛刹；如是诸国刹中沙悉使令尽取此沙数，诸佛刹土悉破为尘，复取一尘著一佛刹悉令尘尽，是诸佛国尘数刹土犹尚未至，余未到者过此百倍，其佛刹土去此极远不可称量！其佛世尊在彼丰严刹土之中，而今现在与无央数诸开士等不可称计诸比丘众，前后围绕而为说法。我于此坐遥用肉眼，见其如来于大众中广说经法。彼佛世尊于彼刹土在高座上，亦用肉眼观此世界，亦复见我在于座上于大众中而说经法。阿逸当知，若有众生信诸如来肉眼所见而欢喜者，此必成就正觉之道。斯等皆诸佛如来之所护持，令使信乐而不狐疑。斯等皆当捉持如来深妙之慧，得不退转于最正觉。是故，阿逸，其有欲求此大福者，若使三千大千世界满其中火，故当入中听斯佛名智慧之法。”
　　阿逸菩萨复白佛言：“宁有一法得不退转，疾成无上正真道不？”
　　佛言：“有！阿逸，北方去此不可计数诸佛刹土，有世界名曰金刚坚固。其国有佛，号金刚坚强消伏坏散如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻金刚坚强消伏坏散如来名者，欢喜信乐持讽诵念，尽心供养，斯等皆当住不退转，疾成无上正真之道，却于十万亿那术劫生死之罪超然在后。其佛如来功德无量弘誓乃尔！我自过去无数劫前，锭光如来兴出于世，于彼佛所而得闻此金刚坚强消伏坏散如来名号，得超十万亿那术劫生死之罪。阿逸当知，若我不从锭光闻斯佛名者，我今故未得成正觉。其佛何故名曰金刚坚强消伏坏散？譬如金刚所在堕处，若山若崖、瓦石土垒、墙壁树木，若遥拟向所堕之处，莫不消灭破碎坏散。如是，阿逸，其有得闻此佛名者，持讽诵念，一切诸欲皆疾消散，一切声闻、辟支佛心褊狭之意皆悉消灭，疾得成就正觉之道，是故号曰金刚坚强消伏坏散如来。其佛世尊一切众愿具满如是。
　　“复次，阿逸，北方去此度十万亿诸佛刹土，有世界名摩尼光。其国有佛，号曰宝火如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻宝火如来名号者，欢喜信乐持讽诵念，其有未入泥洹界者，斯等一切皆当得立不退转地，疾成无上正真之道。其佛刹土一切人民，供养宝火如来者，悉一大乘而得度脱，无有声闻、缘觉之名。”
　　佛告长老大迦葉：“当知诸佛如来之德不可思议！北方去此五十万佛刹，有世界名阿竭流香。其国有佛，号宝月光明如来、至真、等正觉、明行成、为善逝、世间解、无上士、道法御、天人师，号曰众祐度人无量。迦葉，若族姓子、族姓女，其有得闻宝月光明如来名者，欢喜信乐持讽诵念，此等后世所生之处，得不中止三昧正定。若三昧时自见诸佛转尊法轮，悉能总持诸佛之法。在所生处，常为众生阐扬大法，辩才清妙于众特尊，诸所欲求从愿悉得。所以者何？其佛世尊本求道时，兴此誓愿：‘吾成正觉闻我名者，令使得此三昧定意。从初发意至于成道，于其中间常得此定未曾中失。’”
　　于是世尊而叹颂曰：

　　“度五十万诸佛刹， 有世界名阿竭流，
　　　其国有佛号宝月， 光明晃昱甚巍巍。
　　　其有得闻此尊名， 便为已得所依仰，
　　　后生之处则得禅， 精进智慧无中止。
　　　名声普达光围绕， 其人见佛在刹土，
　　　为诸众生广兴演， 诸佛导师所说法。
　　　一切诸事无坚固， 观诸法中无所起，
　　　普当慈哀于一切， 于诸禅中得自在。
　　　已能发行如是意， 都了三塗无恚忿，
　　　审谛解了无吾我， 无所有者非无有。
　　　谛了诸事无所得， 于此中间所兴法，
　　　如是法者无所住， 求了表识无表识。
　　　此二俱空亦无性， 兴显如是无我法，
　　　无表识者是空义， 当审谛说此妙法。
　　　表识可了不可了， 此二俱转于痴慧，
　　　谛观此二俱清净， 亦不复见诸法垢。
　　　所说法者无所倚， 都了无依波罗蜜，
　　　譬如月行于空中， 其所说法无所依。
　　　如此妙法兴是间， 于三界中无所著，
　　　菩萨法中无所依， 解如是者一切智。
　　　解了此法为人说， 若能解达无依法，
　　　审谛分别如是者， 其人则为近大智。
　　　慧者得闻无依句， 终无复有狐疑计。
　　　其人解了如是者， 于世独达无所咨，
　　　畅达如是大智慧， 号曰特尊无上士。

　　“复次，迦葉，北方去此六万佛刹，有世界名长欢乐。其国有佛，号曰贤最如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻贤最如来名号之者，欢喜信乐持讽诵念，所生之处当为一切之所敬爱，哀见信用，其所言教莫不承奉。其人皆当获斯功德，得无碍辩，所说经法众生闻者，欢喜信解，莫不履行。”
　　于是世尊而叹颂曰：

　　“度于六万诸佛刹， 有界名曰长欢乐，
　　　慈哀度法贤最尊， 其大导师在世界。
　　　最尊无比无与等， 世世济度诸众生，
　　　其闻名者作法师， 言奉信用莫不欢。
　　　此一切智大法王， 无量黎庶斯依仰，
　　　若有女人闻其名， 疾得舍离女人形。
　　　秽恶甚深无崖际， 非离世者不能入，
　　　其无所有所可入， 是为审谛谛不谛。
　　　了此二事俱无性， 其已寂灭无有性，
　　　其有尽者以为灭， 甫当兴者亦无性。

　　“复次，迦葉，北方去此八千佛刹，有世界名曰现入。其国有佛，号宝莲华步如来、至真、等正觉、明行成、为善逝、世间解、无上士、道法御、天人师，号曰众祐度人无量。若族姓子、族姓女，其有得闻宝莲华步如来名者，欢喜信乐持讽诵念，后生之处，颜貌端正，殊妙无比，众共敬爱，自识宿命无数劫中事，皆悉了知生所从来所作善恶，悉皆识知其所生处，所说言教一切信奉，莫不承用。迦葉，若族姓子、族姓女，得闻斯等诸如来尊正觉名号功德之行，若有爱乐女人身者，如是女人在于女中未得解脱。若厌女人身不贪乐者，持讽诵念诸佛名者，尽可得斯等德。”
　　迦葉白佛：“当复云何得此功德？”
　　佛言：“绝诸名色，尽诸欲垢，斯等疾逮无量功德，当疾远离女人之身，当得具受男子之形。求为女者，所生之处续受女人之身，都悉污秽一切世界，是故当弃女人之身，当得无比诸善知识，功德日生亦自受福，复利他人多所饶益，一切男女于众苦中疾得拔济。譬若毒树所在之处，蔓莚生长多所伤害；若能断截诸毒树者，尔使一切普得快乐。女人之身譬若毒树，增长诸欲毒害精神，广诸恶行受无量苦皆由女人。若能断弃女人身者，则为断绝众生无量诸苦，坏众恶行，闭绝三塗，开泥洹门，普使一切而得快乐。斯等疾入诸佛径路。”
　　迦葉白佛：“云何得除女人之身？”
　　佛言：“当自观身、观他人身，解此二事俱不可得，不可得中无有径路。若于男子及女人中，观其处所，男女相貌亦不可得。若了二事亦不可得无处所者，当于其中愿得清净。若以清净则无取舍，以无取舍便无识心，谛推觅之亦不可得无有处所，意自思惟：‘无处所中，为求男子成女人乎？’谛求索之意不可得。若解意性了无男女不可见者，尔乃得近如来之道。其欲发心疾欲除去女人之身，谛观男子、女人之身，了无异同增减之二。当受女人作女人形，如其所说以理推之，六性分中亦不可得有男有女，其如是者则为求索如来之道。其欲求解如此事者，复有谛了知此法者，是二辈人过去佛时，曾得闻此诸佛名号。当知其人过去世时，于诸佛所造大功德，今乃闻此诸佛名号，世所依仰为自在者。其奉持此诸尊号者获无量福！其有闻者若有学者，我普见之有欲急求得此经者，斯等已为见我无异。
　　“若有轻慢其人说言此非佛语，作是言者此等便为谤佛毁经，谤斯经已为造大恶，缘此恶行当入地狱，受众苦报无央数劫。地狱罪毕所生之处，常当聋哑不能言语，诸情闭塞常不完具，常当愚痴而有癫狂。其有娆固诸菩萨者，薄德丑陋，言无威势，常生下贱，常生恶道，所生之处常不闻法。如来正觉所说经法，终不能解说深妙义。愚痴之人与经共诤广受罪报，增益其意毁斯经法，此众生辈生常愚痴。诸佛正觉常为世间而作大明，我重殷勤诫嘱汝等：诸比丘及比丘尼、清信士、清信女，其有谤毁骂经法者，实受重罪。
　　“诸佛世尊现在十方，无量世界为作法师，所说经法实难得闻。如来慈愍重诫汝等：若有信乐诸佛名号功德法者，于诸善法自然合偶。其有学持讽诵念者，其人疾得见诸如来，智慧转增得无碍慧。其有劝人读诸佛名，所生之处游四方域，独言只步而无所畏。其有好乐尽心敬奉此诸佛名，当知其人去正觉道终不复远。其有好喜诸佛功德，加益劝人学斯佛名，其人所在于诸如来所游行处，于诸欲中无所畏难。当知，迦葉，若有比丘具四事法，乃能信此诸佛尊名。何等为四？过去世时于诸佛所，得闻深法，喜乐静寞清净之处，世世值遇诸善知识，不于法中作危难行。当知，迦葉，是为四事。若有比丘以能具此，于诸如来正觉法中而无疑难，其人得闻如来功德，尔乃一心能信乐之。”
　　于是世尊而叹颂曰：

　　“过去供养诸佛尊， 缘此功德其闻名，
　　　最后恶世其闻者， 普用是号增众德。
　　　其有过去见诸佛， 得闻如来深妙义，
　　　往世净德不诤法， 斯辈乃能信奉行！
　　　若使得闻深妙法， 说诸若干微妙义，
　　　斯辈终不起狐疑， 佛之深法无能毁。
　　　安住所说诸法义， 以思集意信普智，
　　　坚固其意听我说， 念莫忘失此尊法。
　　　终不复更与法诤， 闻诸佛名能奉行，
　　　有念无念不相豫， 于其法中无差特。
　　　不可思议极广大， 终无犹豫于大智，
　　　其求此法深慧者， 解达深义无咨启。
　　　无疑勤求诸深法， 此等不喜下劣业，
　　　当知此人无所求， 极大勇猛于法中。
　　　佛所说法莫不信， 其有众生于先世，
　　　合偶众善受福报， 无所违诤乃得闻。
　　　显诸如来大智德， 皆为赞叹十方佛，
　　　其有讽持诸名者， 诸佛遥赞其人德。
　　　于大众中叹其名， 常当得闻诸佛声，
　　　疾能解了大智法， 极大清净无生业。
　　　放大光明超日月， 广为众生演妙法，
　　　后会当成最正觉， 普悉照耀诸佛刹。

　　“复次，迦葉，上方有世界名曰宝月。其国有佛，号金宝光明如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有世界名象步楼。其国有佛，号无量尊丰如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名天玉女。其国有佛，号无量尊离垢王如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名须弥幡。其国有佛，号曰德手如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名尊聚鲜意。其国有佛，号无数精进兴丰如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名曰无受。其国有佛，号无言胜如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名净观庄严。其国有佛，号无愚丰如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名曰日光。其国有佛，号月英丰如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名曰说法。其国有佛，号无量光丰如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名宝丰首尽。其国有佛，号逆空光明如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名曰好集。其国有佛，号最清净无量幡如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名曰殊胜。其国有佛，号好谛住唯王如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名生精进。其国有佛，号成就一切诸利丰如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名曰愿力。其国有佛，号净慧德丰如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名娱乐入。其国有佛，号净轮幡如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名栴檀香。其国有佛，号琉璃光最丰如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名曰星宿。其国有佛，号宝德步如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名无量德丰。其国有佛，号最清净德宝住如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹。名曰声所不至。其国有佛，号度宝光明塔如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。
　　“复次，迦葉，上方有刹名无际眼。其国有佛，号无量惭愧金最丰如来、至真、等正觉、明行成、为善逝、世间解、无上士、道法御、天人师，号曰众祐度人无量，今现在说法。”
　　于是世尊而叹颂曰：

　　“德如月满其如来， 诸天最上为尊雄，
　　　此诸大尊德中王， 能为众生除诸殃。
　　　持诸佛名功德成， 能净诸刹为肃净，
　　　其难得值此尊经， 少有众生闻其名。
　　　若有信行而供养， 得大智慧勇力强，
　　　解了诸法无有量， 当成一切正觉王。
　　　正觉之法甚深微， 不当于中起狐疑，
　　　当善信奉诸导师， 欢喜敬礼慎莫疑。

　　“复次，迦葉，上方有刹名宝莲华庄严。其国有佛，号莲华尊丰如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻莲华尊丰如来名者，三恶之道为已闭塞，为已得成如来之华，于诸正觉一切法中，便为得成无上道华，却生死罪三十六劫。”
　　于是世尊而叹颂曰：

　　“上方有刹宝庄严， 众华茂盛普大千，
　　　光色晃昱甚可观， 譬如天上难檀桓。
　　　莲华尊佛在其刹， 说法无比慧通达，
　　　光普照耀大千界， 众相端严圣中最。
　　　若有女人闻其名， 断绝恶道遭诸圣，
　　　却三十劫生死罪， 必成正觉不退转。
　　　不见身哃道清净， 世世智慧功德成，
　　　缘念诸佛得善友， 怨家消灭除罪苦。
　　　当普礼此是诸佛， 今悉现在于异刹，
　　　其人快当受供养， 用礼诸佛大法王！
　　　此等不当疑我言， 必当成佛德无边，
　　　常当共诸妙法会， 后成正觉慧独达。

　　“复次，迦葉，上方有刹名曰宝镫。其国有佛，号净宝兴丰如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻净宝兴丰如来名者，欢喜信乐持讽诵念，其人得七觉意宝，却三十劫生死之罪。”
　　于是世尊而叹颂曰：

　　“上方有界号宝明， 净宝最尊在其刹，
　　　其有得闻名号者， 斯等当得七觉禅。
　　　三十大劫生死苦， 超越过去无因缘，
　　　得无比力住不动， 常当遭值诸天尊。

　　“复次，迦葉，上方有刹名曰电光。其国有佛，号电镫幡王如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻电镫幡王如来名者，欢喜信乐持讽诵念，斯其人等悉当远离八难之处，终不复生下劣之家。”
　　于是世尊而叹颂曰：

　　“上方有界名电光， 大尊号曰电镫王，
　　　其有闻此快士名， 八难永断不复生。
　　　智慧解了生死根， 种种功德随次成，
　　　兴隆道化度众生， 智慧独达无比圣。

　　“复次，迦葉，上方有刹名虚空致。其国有佛，号法空镫如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻法空镫如来名者，欢喜信乐持讽诵念，却六十劫生死之罪，得不退转于最正觉，常得与诸佛共会，现世得见其佛世尊，亦于梦中见此如来。当知，迦葉，其人今世五体投地一心恭敬向于如来，其人则种无量功德，诸善根栽悉得具满，常当得值诸善知识，常与诸人共相敬爱。如是，迦葉，是为现世获诸善报。其佛如来一切功德普集如是！”
　　于是世尊而叹颂曰：

　　“有虚空致大世界， 其佛号曰法空镫，
　　　名称普达其世尊， 光明极大踰虚空。
　　　其有得闻此尊名， 超六十劫生死罪，
　　　必当遭值见诸佛， 于如来前讲妙法。
　　　精进现世见诸佛， 当五体礼其如来，
　　　梦中得见其世尊， 其佛导师光围绕。
　　　念其如来致斯德， 常当得见诸大哀，
　　　生常得值诸法王， 其人现世见诸佛。
　　　其佛导师德无量， 智慧普达为法王，
　　　其有勤求众德者， 尽心敬意礼其佛。

　　“复次，迦葉，上方有刹名审谛分。其国有佛，号一切众德成如来、至真、等正觉、明行成、为善逝、世间解、无上士、道法御、天人师，号曰众祐度人无量。何故此界名审谛分？当知，迦葉，其彼世界皆为八分，众华分、栴檀树分、金多罗树宝致分。其佛刹土出众名香遍其世界，于彼刹土在虚空中，成为香盖普覆佛刹。其佛如来趣于法座庄严大会，其有得闻一切众德成如来名者，六情端政常得清净，解了诸佛妙法之分，却八十劫生死之罪。”
　　于是世尊而叹颂曰：

　　“审谛世界有八种， 多罗宝树香庄严，
　　　出妙名香遍其刹， 普覆虚空香云盖。
　　　大智正觉在其刹， 名声普达号众德，
　　　色像端严妙甚姝， 法王独步无畏惧。
　　　其有得闻此尊名， 端正奇妙功德成，
　　　节解圆满而方正， 视之无厌莫不敬。
　　　功德极尊无与等， 欢喜踊跃游诸刹，
　　　精进勇猛甚超越， 却八十劫生死罪。
　　　于正觉道终不转， 广能演说佛尊法，
　　　逮得一切诸快乐， 后生之处常尊贵。
　　　逮得清净无差特， 思念如来众功德，
　　　思惟智慧诸法义， 增进功德成诸智。

　　“复次，迦葉，上方有刹名日月英。其国有佛，号贤幡幢王如来、至真、等正觉、明行成、为善逝、世间解、无上士、道法御、天人师，号曰众祐度人无量。其有得闻贤幡幢王如来名者，欢喜信乐持讽诵念，其人当得立不退转成最正觉，却五十劫生死之罪。”
　　于是世尊而叹颂曰：

　　“上方界名日月英， 其佛号曰贤幢王，
　　　法王大仙在其刹， 相好盛明如满月。
　　　其有得闻此尊名， 游生死路诸根明，
　　　于诸法中常增长， 审谛得住如来种。
　　　至心念佛而敬礼， 却五十劫生死罪！

　　“复次，迦葉，上方有刹名曰宝种。其国有佛，号一切宝致色持如来、至真、等正觉、明行成、为善逝、世间解、无上士、道法御、天人师，号曰众祐度人无量。其刹何故名曰宝种？当知，迦葉，其佛世界一切众生，悉求无上正真之道。其国菩萨神足勇猛，无数菩萨俱共同时如弹指顷，以神足力飞到十方，供养无量恒沙诸佛悉皆周遍，悉能成就一切众生。说是诸佛功德处时，若有闻者则为到此诸佛国已。谁能发起大精进行？有菩萨摩诃萨，其有捉持此名号者，其名曰：师子戏菩萨、师子奋迅菩萨、师子幡菩萨、师子作菩萨、坚勇精进菩萨、击金刚慧菩萨。其有得闻一切宝致色持如来名号及诸菩萨大士名者，皆悉当得如来十力、十八不共特异之法，常能转于不退法轮，却六百劫生死之罪。”
　　于是世尊而叹颂曰：

　　“我今已说诸法王， 今悉现在康常者，
　　　无师自觉大导师， 得泥洹乐为最尊。
　　　如来名号性清净， 诸法威仪行清净，
　　　其有最后闻诸名， 兴大欢喜怀恭敬。
　　　不当狐疑于如来， 至诚奉信莫言无，
　　　汝当知是舍利弗， 斯等先世已供我。
　　　若有供养于诸佛， 其人最后恐怖世，
　　　得闻此等诸尊经， 一心信乐无疑生。
　　　诸佛大智所游路， 无此最上慧通达，
　　　于是法中多所成， 云何于中疑此经？
　　　若值妙珠无疑宝， 愚者不识嫌不好，
　　　贫者犹豫意未了， 既无重价致此宝。
　　　是法出生等正觉， 此皆大士之所闻，
　　　智慧浅者无慧眼， 斯等何从而能信？
　　　其有富者积众宝， 闻如意珠大欢喜，
　　　叹誉甚多益众宝， 我当买取自庄严。
　　　其有福慧合聚者， 闻诸佛名大欢喜，
　　　郑重赞叹欲得闻， 得正觉珠自庄严。
　　　行恶之法求恶者， 其有谀谄及反戾，
　　　福德智慧薄少者， 终不堪任闻此法。
　　　短促倒覆及愚痴， 悭吝甚多成秽意，
　　　贪淫瞋恚惑乱者， 此辈不任闻此法。
　　　学鲜懈慢憍自轻， 弊恶亲友意未成，
　　　真卷自举外如清， 斯众不任闻此经。
　　　无数天人时唱言： 巍巍正觉无上尊，
　　　快哉妙法甚难闻， 当听无比道之珍！
　　　闻诸如来名号中， 所得盈利叵数陈，
　　　诸天在上虚空中， 而散华香鼓乐音。
　　　诸天妙香而遍熏， 大千世界结香云，
　　　光明普照诸十方， 一切刹土六反震。”

　　尔时，世尊说诸如来名号之时，诸在会者悉于座上，遥见此等诸佛世尊，各在其国大众之中而说经法，悉从坐起礼诸世尊，莫不欢喜踊跃无量。于时会中无数千人，已有得道、未得道者悉发无上正真道意。十方世界诸菩萨等各如恒沙，皆来诣此礼释迦文。于其会中一亿比丘得阿罗汉，比丘、比丘尼复有十万人得法眼净，复有十万人悉得法忍。五百优婆塞、四百优婆夷，同时从座起，整衣服，供养如来，尽发无上正真道意。
　　于是舍利弗，长跪叉手前白佛言：“此名何经？云何奉持？”
　　佛言：“此经名曰《称扬诸佛功德法品》，亦复名曰《集诸佛华》，当奉行之。”
　　尔时，世尊说此经竟，舍利弗及诸比丘，诸天、人民、龙、阿须伦，一切大会皆大欢喜，前为佛作礼而去。
	
	</chapter>
	<chapter name="占察善恶业报经">
	隋外国沙门菩提登译   
占察善恶业报经卷上(出六根聚经中)

　　如是我闻：一时，婆伽婆一切智人，在王舍城耆阇崛山中，以神通力，示广博严净无碍道场，与无量无边诸大众俱，演说甚深根聚法门。
　　尔时，会中有菩萨，名坚净信，从座而起，整衣服，偏袒右肩，合掌白佛言：“我今于此众中欲有所问，咨请世尊，愿垂听许。”
　　佛言：“善男子，随汝所问，便可说之。”
　　坚净信菩萨言：“如佛先说：‘若我去世，正法灭后，像法向尽，及入末世，如是之时，众生福薄，多诸衰恼，国土数乱，灾害频起，种种厄难，怖惧逼扰。我诸弟子，失其善念，唯长贪、瞋、嫉妒、我慢。设有像似行善法者，但求世间利养名称以之为主，不能专心修出要法。尔时，众生睹世灾乱，心常怯弱，忧畏己身及诸亲属，不得衣食充养躯命。以如此等众多障碍因缘故，于佛法中钝根少信，得道者极少；乃至渐渐于三乘中，信心成就者亦复甚鲜；所有修学世间禅定，发诸通业，自知宿命者，次转无有；如是于后入末法中经久，得道、获信、禅定、通业等一切全无。’
　　“我今为此未来恶世像法向尽，及末法中有微少善根者，请问如来，设何方便开示化导，令生信心，得除衰恼？以彼众生遭值恶时，多障碍故，退其善心；于世间、出世间因果法中，数起疑惑，不能坚心专求善法。如是众生，可愍可救。世尊大慈，一切种智，愿兴方便而晓喻之，令离疑网，除诸障碍，信得增长，随于何乘，速获不退。”
　　佛告坚净信言：“善哉！善哉！快问斯事，深适我意。今此众中，有菩萨摩诃萨，名曰地藏。汝应以此事而请问之，彼当为汝建立方便，开示演说，诚汝所愿。”
　　时，坚净信菩萨复白佛言：“如来世尊，无上大智，何意不说，乃欲令彼地藏菩萨而演说之？”
　　佛告坚净信：“汝莫生高下想。此善男子，发心已来，过无量无边不可思议阿僧祇劫，久已能度萨婆若海，功德满足。但依本愿自在力故，权巧现化，影应十方。虽复普游一切刹土，常起功业，而于五浊恶世，化益偏厚，亦依本愿力所熏习故，及因众生应受化业故也。彼从十一劫来，庄严此世界，成熟众生。是故在斯会中，身相端严，威德殊胜，唯除如来，无能过者。又于此世界所有化业，唯除遍吉、观世音等诸大菩萨，皆不能及。以是菩萨本誓愿力，速满众生一切所求，能灭众生一切重罪，除诸障碍，现得安隐。
　　“又是菩萨，名为善安慰说者，所谓巧说深法，能善开导初学发意求大乘者，令不怯弱。以如是等因缘，于此世界，众生渴仰，受化得度，是故我今令彼说之。”

　　尔时，坚净信菩萨既解佛意已，寻即劝请地藏菩萨摩诃萨言：“善哉！救世真士！善哉！大智开士！如我所问，恶世众生，以何方便而化导之，使离诸障，得坚固信？如来今者，为欲令汝说是方便，宜当知时，哀愍为说。”
　　尔时，地藏菩萨摩诃萨，语坚净信菩萨摩诃萨言：“善男子，谛听，当为汝说。若佛灭后，恶世之中，诸有比丘、比丘尼、优婆塞、优婆夷，于世间、出世间因果法，未得决定信；不能修学无常想、苦想、无我想、不净想，成就现前；不能勤观四圣谛法，及十二因缘法；亦不勤观真如、实际、无生无灭等法。以不勤观如是法故，不能毕竟不作十恶根本过罪；于三宝功德种种境界，不能专信；于三乘中，皆无定向。如是等人，若有种种诸障碍事，增长忧虑，或疑或悔，于一切处，心不明了，多求多恼，众事牵缠，所作不定，思想扰乱，废修道业。有如是等障难事者，当用木轮相法，占察善恶宿世之业、现在苦乐吉凶等事——缘合故有，缘尽则灭；业集随心，相现果起，不失不坏，相应不差。如是谛占善恶业报，晓喻自心，于所疑事，以取决了。
　　“若佛弟子，但当学习如此相法，至心归依，所观之事，无不成者。不应弃舍如是之法，而返随逐世间卜筮种种占相吉凶等事，贪著乐习。若乐习者，深障圣道。
　　“善男子，欲学木轮相者，先当刻木如小指许，使长短减于一寸正中，令其四面方平，自余向两头斜渐去之，仰手傍掷，令使易转，因是义故，说名为轮。又依此相，能破坏众生邪见疑网，转向正道，到安隐处，是故名轮。其轮相者，有三种差别。何等为三？一者轮相，能示宿世所作善恶业种差别，其轮有十；二者轮相，能示宿世集业久近，所作强弱大小差别，其轮有三；三者轮相，能示三世中受报差别，其轮有六。
　　“若欲观宿世作善恶业差别者，当刻木为十轮，依此十轮，书记十善之名，一善主在一轮，于一面记；次以十恶书对十善，令使相当，亦各记在一面。言十善者，则为一切众善根本，能摄一切诸余善法。言十恶者，亦为一切众恶根本，能摄一切诸余恶法。
　　“若欲占此轮相者，先当学至心总礼十方一切诸佛，因即立愿，愿令十方一切众生，速疾皆得亲近供养，咨受正法；次应学至心敬礼十方一切法藏，因即立愿，愿令十方一切众生，速疾皆得受持读诵，如法修行，及为他说；次当学至心敬礼十方一切贤圣，因即立愿，愿令十方一切众生，速疾皆得亲近供养，发菩提心，至不退转；后应学至心礼我地藏菩萨摩诃萨，因即立愿，愿令十方一切众生，速得除灭恶业重罪，离诸障碍，资生众具悉皆充足。如是礼已，随所有香华等，当修供养。修供养者，忆念一切佛法僧宝，体常遍满，无所不在。愿令以此香华，等同法性，普熏一切诸佛刹土，施作佛事。
　　“又念十方一切供具，无时不有。我今当以十方所有一切种种香华、璎珞、幢幡、宝盖、诸珍妙饰、种种音乐、灯明烛火、饮食、衣服、卧具、汤药，乃至尽十方所有一切种种庄严供养之具，忆想遥拟，普共众生奉献供养。常念一切世界中有修供养者，我今随喜。若未修供养者，愿得开导，令修供养。又愿我身，速能遍至一切刹土，于一一佛法僧所，各以一切种庄严供养之具，共一切众生等持奉献。供养一切诸佛法身、色身、舍利、形像、浮图庙塔、一切佛事，供养一切所有法藏及说法处，供养一切贤圣僧众。愿共一切众生，修行如是供养已，渐得成就六波罗蜜、四无量心，深知一切法本来寂静、无生无灭、一味平等、离念清净、毕竟圆满。
　　“又应别复系心供养我地藏菩萨摩诃萨，次当称名，若默诵念，一心告言：‘南无地藏菩萨摩诃萨！’如是称名，满足至千，经千念已，而作是言：‘地藏菩萨摩诃萨，大慈大悲，惟愿护念我及一切众生，速除诸障，增长净信，令今所观称实相应。’作此语已，然后手执木轮，于净物上而傍掷之。如是欲自观法，若欲观他，皆亦如是应知。
　　“占其轮相者，随所现业，悉应一一谛观思验，或纯具十善，或纯具十恶，或善恶交杂，或纯善不具，或纯恶不具，如是业因，种类不同，习气果报，各各别异，如佛世尊余处广说。应当忆念思惟观察所现业种，与今世果报所经苦乐吉凶等事，及烦恼业习得相当者，名为相应；若不相当者，谓不至心，名虚谬也。
　　“若占轮相，其善恶业俱不现者，此人已证无漏智心，专求出离，不复乐受世间果报；诸有漏业，展转微弱，更不增长，是故不现。又纯善不具、纯恶不具者，此二种人，善恶之业所有不现者，皆是微弱未能牵果，是故不现。
　　“若当来世佛诸弟子，已占善恶果报得相应者，于五欲众具得称意时，勿当自纵以起放逸，即应思念：‘由我宿世如是善业故，今获此报。我今乃可转更进修，不应休止。’若遭众厄种种衰恼不吉之事，绕乱忧怖、不称意时，应当甘受，无令疑悔，退修善业，即当思念：‘但由我宿世造如是恶业故，今获此报。我今应当悔彼恶业，专修对治及修余善，无得止住懈怠放逸，转更增集种种苦聚。’是名占察初轮相法。
　　“善男子，若欲占察过去往昔集业久近、所作强弱、大小差别者，当复刻木为三轮，以身、口、意各主一轮，书字记之。又于轮正中一面，书一画令粗长，使彻畔；次第二面，书一画令细短，使不至畔；次第三面，作一傍刻如画，令其粗深；次第四面，亦作傍刻，令使细浅。当知善业庄严，犹如画饰；恶业衰害，犹如损刻。其画长大者，显示积善来久，行业猛利，所作增上；其画细短者，显示积善来近，始习基钝，所作微薄。其刻粗深者，显示习恶来久，所作增上，余殃亦厚；其刻细浅者，显示退善来近，始习恶法，所作之业未至增上，或虽起重恶，已曾改悔，此谓小恶。
　　“善男子，若占初轮相者，但知宿世所造之业善恶差别，而不能知积习久近、所作之业强弱大小，是故须占第二轮相。若占第二轮相者，当依初轮相中所现之业。若属身者，掷身轮相；若属口者，掷口轮相；若属意者，掷意轮相。不得以此三轮之相一掷通占。应当随业主念一一善恶，依所属轮，别掷占之。
　　“复次，若占初轮相中，唯得身之善，于此第二轮相中得身恶者，谓无至心，不得相应，名虚谬也。又复不相应者，谓占初轮相中，得不杀业，及得偷盗业，意先主观不杀业，而于第二轮相中得身恶者，名不相应。复次，若观现在从生以来，不乐杀业，无造杀罪，但意主杀业，而于此第二轮相中得身大恶者，谓名不相应。自余口、意中业不相应义，亦如是应知。
　　“善男子，若未来世诸众生等，欲求度脱生老病死，始学发心修习禅定、无相智慧者，应当先观宿世所作恶业多少及以轻重。若恶业多厚者，不得即学禅定、智慧，应当先修忏悔之法。所以者何？此人宿习恶心猛利故，于今现在必多造恶，毁犯重禁；以犯重禁故，若不忏悔令其清净，而修禅定、智慧者，则多有障碍，不能克获，或失心错乱，或外邪所恼，或纳受邪法，增长恶见。是故当先修忏悔法。若戒根清净，及宿世重罪得微薄者，则离诸障。
　　“善男子，欲修忏悔法者，当住静处，随力所能，庄严一室，内置佛事，及安经法，悬缯幡盖，求集香华，以修供养。澡浴身体，及洗衣服，勿令臭秽。于昼日分，在此室内，三时称名，一心敬礼过去七佛及五十三佛；次随十方面，一一总归，拟心遍礼一切诸佛所有色身、舍利形像、浮图庙塔、一切佛事；次复总礼十方三世所有诸佛。又当拟心遍礼十方一切法藏，次当拟心遍礼十方一切贤圣，然后更别称名礼我地藏菩萨摩诃萨。
　　“如是礼已，应当说所作罪，一心仰告：‘惟愿十方诸大慈尊，证知护念，我今忏悔，不复更造。愿我及一切众生，速得除灭无量劫来，十恶四重、五逆颠倒、谤毁三宝、一阐提罪。’复应思惟：‘如是罪性，但从虚妄颠倒心起，无有定实而可得者，本唯空寂。愿一切众生速达心本，永灭罪根。’次应复发劝请之愿：‘愿令十方一切菩萨未成正觉者，愿速成正觉。若已成正觉者，愿常住在世，转正法轮，不入涅槃。’次当复发随喜之愿：‘愿我及一切众生，毕竟永舍嫉妒之心，于三世中一切刹土，所有修学一切功德及成就者，悉皆随喜。’次当复发回向之愿：‘愿我所修一切功德，资益一切诸众生等，同趣佛智，至涅槃城。’
　　“如是发回向愿已，复往余静室，端坐一心，若称诵、若默念我之名号。当减省睡眠，若惛盖多者，应于道场室中旋绕诵念。次至夜分时，若有灯烛光明事者，亦应三时恭敬供养悔过发愿。若不能办光明事者，应当直在余静室中一心诵念。日日如是行忏悔法，勿令懈废。
　　“若人宿世远有善基，暂时遇恶因缘而造恶法，罪障轻微，其心猛利，意力强者，经七日后，即得清净，除诸障碍。如是众生等，业有厚薄，诸根利钝，差别无量，或经二七日后而得清净，或经三七日，乃至或经七七日后而得清净。若过去、现在俱有增上种种重罪者，或经百日而得清净，或经二百日，乃至或经千日而得清净。若极钝根，罪障最重者，但当能发勇猛之心，不顾惜身命想，常勤称念，昼夜旋绕，减省睡眠，礼忏发愿，乐修供养，不懈不废，乃至失命，要不休退，如是精进，于千日中必获清净。
　　“善男子，若欲得知清净相者，始从修行过七日后，当应日日于晨朝旦，以第二轮相具安手中，频三掷之，若身、口、意皆纯善者，名得清净。
　　“如是未来诸众生等，能修行忏悔者，从先过去久远以来，于佛法中各曾习善。随其所修何等功德，业有厚薄种种别异，是故彼等得清净时，相亦不同。或有众生，得三业纯善时，即更得诸余好相；或有众生得三业善相时，于一日一夜中，复见光明遍满其室，或闻殊特异好香气，身意快然；或作善梦，梦见佛身来为作证，手摩其头，叹言：‘善哉！汝今清净，我来证汝。’或梦见菩萨身来为作证；或梦见佛形像放光而为作证。
　　“若人未得三业善相，但先见闻如此诸事者，则为虚妄诳惑诈伪，非善相也。若人曾有出世善基，摄心猛利者，我于尔时，随所应度而为现身，放大慈光，令彼安隐，离诸疑怖；或示神通种种变化，或复令彼自忆宿命所经之事所作善恶，或复随其所乐为说种种深要之法，彼人即时于所向乘得决定信，或渐证获沙门道果。
　　“复次，彼诸众生，若虽未能见我化身转变说法，但当学至心，使身、口、意得清净相已，我亦护念，令彼众生速得消灭种种障碍，天魔波旬不来破坏；乃至九十五种外道邪师、一切鬼神，亦不来乱；所有五盖，展转轻微，堪能修习诸禅、智慧。
　　“复次，若未来世诸众生等，虽不为求禅定、智慧出要之道，但遭种种众厄、贫穷困苦、忧恼逼迫者，亦应恭敬礼拜供养，悔所作恶，恒常发愿，于一切时、一切处勤心称诵我之名号，令其至诚，亦当速脱种种衰恼，舍此命已，生于善处。
　　“复次，未来之时，若在家、若出家诸众生等，欲求受清净妙戒，而先已作增上重罪不得受者，亦当如上修忏悔法，令其至心，得身、口、意善相已，即应可受。
　　“若彼众生，欲习摩诃衍道，求受菩萨根本重戒，及愿总受在家、出家一切禁戒，所谓摄律仪戒、摄善法戒、摄化众生戒，而不能得善好戒师、广解菩萨法藏先修行者，应当至心于道场内，恭敬供养，仰告十方诸佛菩萨，请为师证，一心立愿，称辩戒相，先说十根本重戒，次当总举三种戒聚，自誓而受，此亦得戒。
　　“复次，未来世诸众生等，欲求出家，及已出家，若不能得善好戒师及清净僧众，其心疑惑，不得如法受于禁戒者，但能学发无上道心，亦令身、口、意得清净已。其未出家者，应当剃发，被服法衣，如上立愿，自誓而受菩萨律仪三种戒聚，则名具获波罗提木叉出家之戒，名为比丘、比丘尼，即应推求声闻律藏，及菩萨所习摩德勒伽藏，受持读诵，观察修行。
　　“若虽出家，而其年未满二十者，应当先誓愿受十根本戒，及受沙弥、沙弥尼所有别戒。既受戒已，亦名沙弥、沙弥尼，即应亲近供养给侍先旧出家学大乘心具受戒者，求为依止之师，请问教戒，修行威仪，如沙弥、沙弥尼法。若不能值如是之人，唯当亲近菩萨所修摩德勒伽藏，读诵思惟，观察修行，应勤供养佛法僧宝。
　　“若沙弥尼年已十八者，亦当自誓受毗尼藏中式叉摩那六戒之法，及遍学比丘尼一切戒聚。其年若满二十时，乃可如上总受菩萨三种戒聚，然后得名比丘尼。若彼众生，虽学忏悔，不能至心，不获善相者，设作受想，不名得戒。”

　　尔时，坚净信菩萨摩诃萨问地藏菩萨摩诃萨言：“所说至心者，差别有几种？何等至心，能获善相？”
　　地藏菩萨摩诃萨言：“善男子，我所说至心者，略有二种。何等为二？一者、初始学习，求愿至心；二者、摄意专精，成就勇猛相应至心。得此第二至心者，能获善相。此第二至心，复有下中上三种差别。何等为三？一者、一心，所谓系想不乱，心住了了；二者、勇猛心，所谓专求不懈，不顾身命；三者、深心，所谓与法相应，究竟不退。若人修习此忏悔法，乃至不得下至心者，终不能获清净善相，是名说占第二轮法。
　　“善男子，若欲占察三世中受报差别者，当复刻木为六轮，于此六轮，以一、二、三、四、五、六、七、八、九、十、十一、十二、十三、十四、十五、十六、十七、十八等数，书字记之，一数主一面，各三面，令数次第不错不乱。当知如此诸数，皆从一数而起，以一为本。如是数相者，显示一切众生六根之聚，皆从如来藏自性清净心一实境界而起，依一实境界以之为本，所谓：依一实境界故，有彼无明，不了一法界，谬念思惟，现妄境界，分别取著，集业因缘，生眼耳鼻舌身意等六根；以依内六根故，对外色声香味触法等六尘，起眼耳鼻舌身意等六识；以依六识故，于色声香味触法中，起违想、顺想、非违非顺等想，生十八种受。
　　“若未来世佛诸弟子，于三世中所受果报，欲决疑意者，应当三掷此第三轮相，占计合数，依数观之，以定善恶。如是所观三世果报善恶之相，有一百八十九种。何等为一百八十九种？

　　“一者、求上乘得不退；
　　“二者、所求果现当证；
　　“三者、求中乘得不退；
　　“四者、求下乘得不退；
　　“五者、求神通得成就；
　　“六者、修四梵得成就；
　　“七者、修世禅得成就；
　　“八者、所欲受得妙戒；
　　“九者、所曾受得戒具；
　　“十者、求上乘未住信；
　　“十一者、求中乘未住信；
　　“十二者、求下乘未住信；
　　“十三者、所观人为善友；
　　“十四者、随所闻是正法；
　　“十五者、所观人为恶友；
　　“十六者、随所闻非正教；
　　“十七者、所观人有实德；
　　“十八者、所观人无实德；
　　“十九者、所观义不错谬；
　　“二十者、所观义是错谬；
　　“二十一者、有所诵不错谬；
　　“二十二者、有所诵是错谬；
　　“二十三者、所修行不错谬；
　　“二十四者、所见闻是善相；
　　“二十五者、有所证为真实；
　　“二十六者、有所学是错谬；
　　“二十七者、所见闻非善相；
　　“二十八者、有所证非正法；
　　“二十九者、有所获邪神持；
　　“三十者、所能说邪智辩；
　　“三十一者、所玄知非人力；
　　“三十二者、应先习观智道；
　　“三十三者、应先习禅定道；
　　“三十四者、观所学无障碍；
　　“三十五者、观所学是所宜；
　　“三十六者、观所学非所宜；
　　“三十七者、观所学是宿习；
　　“三十八者、观所学非宿习；
　　“三十九者、观所学善增长；
　　“四十者、观所学方便少；
　　“四十一者、观所学无进趣；
　　“四十二者、所求果现未得；
　　“四十三者、求出家当得去；
　　“四十四者、求闻法得教示；
　　“四十五者、求经卷得读诵；
　　“四十六者、观所作是魔事；
　　“四十七者、观所作事成就；
　　“四十八者、观所作事不成；
　　“四十九者、求大富财盈满；
　　“五十者、求官位当得获；
　　“五十一者、求寿命得延年；
　　“五十二者、求世仙当得获；
　　“五十三者、观学问多所达；
　　“五十四者、观学问少所达；
　　“五十五者、求师友得如意；
　　“五十六者、求弟子得如意；
　　“五十七者、求父母得如意；
　　“五十八者、求男女得如意；
　　“五十九者、求妻妾得如意；
　　“六十者、求同伴得如意；
　　“六十一者、观所虑得和合；
　　“六十二者、所观人心怀恚；
　　“六十三者、求无恨得欢喜；
　　“六十四者、求和合得如意；
　　“六十五者、所观人心欢喜；
　　“六十六者、所思人得会见；
　　“六十七者、所思人不复会；
　　“六十八者、所请唤得来集；
　　“六十九者、所憎恶得离之；
　　“七十者、所爱敬得近之；
　　“七十一者、观欲聚得和集；
　　“七十二者、观欲聚不和集；
　　“七十三者、所请唤不得来；
　　“七十四者、所期人必当至；
　　“七十五者、所期人住不来；
　　“七十六者、所观人得安吉；
　　“七十七者、所观人不安吉；
　　“七十八者、所观人已无身；
　　“七十九者、所望见得睹之；
　　“八十者、所求觅得见之；
　　“八十一者、求所闻得吉语；
　　“八十二者、所求见不如意；
　　“八十三者、观所疑即为实；
　　“八十四者、观所疑为不实；
　　“八十五者、所观人不和合；
　　“八十六者、求佛事当得获；
　　“八十七者、求供具当得获；
　　“八十八者、求资生得如意；
　　“八十九者、求资生少得获；
　　“九十者、有所求皆当得；
　　“九十一者、有所求皆不得；
　　“九十二者、有所求少得获；
　　“九十三者、有所求得如意；
　　“九十四者、有所求速当得；
　　“九十五者、有所求久当得；
　　“九十六者、有所求而损失；
　　“九十七者、有所求得吉利；
　　“九十八者、有所求而受苦；
　　“九十九者、观所失求当得；
　　“一百者、观所失求不得；
　　“一百一者、观所失自还得；
　　“一百二者、求离厄得脱难；
　　“一百三者、求离病得除愈；
　　“一百四者、观所去无障难；
　　“一百五者、观所去有障难；
　　“一百六者、观所住得安止；
　　“一百七者、观所住不得安；
　　“一百八者、所向处得安快；
　　“一百九者、所向处有厄难；
　　“一百一十者、所向处为魔网；
　　“一百一十一者、所向处难开化；
　　“一百一十二者、所向处可开化；
　　“一百一十三者、所向处自获利；
　　“一百一十四者、所游路无恼害；
　　“一百一十五者、所游路有恼害；
　　“一百一十六者、君民恶饥馑起；
　　“一百一十七者、君民恶多疾疫；
　　“一百一十八者、君民好国丰乐；
　　“一百一十九者、君无道国灾乱；
　　“一百二十者、君修德灾乱灭；
　　“一百二十一者、君行恶国将破；
　　“一百二十二者、君修善国还立；
　　“一百二十三者、观所避得度难；
　　“一百二十四者、观所避不脱难；
　　“一百二十五者、所住处众安隐；
　　“一百二十六者、所住处有障难；
　　“一百二十七者、所依聚众不安；
　　“一百二十八者、闲静处无诸难；
　　“一百二十九者、观怪异无损害；
　　“一百三十者、观怪异有损害；
　　“一百三十一者、观怪异精进安；
　　“一百三十二者、观所梦无损害；
　　“一百三十三者、观所梦有损害；
　　“一百三十四者、观所梦精进安；
　　“一百三十五者、观所梦为吉利；
　　“一百三十六者、观障乱速得离；
　　“一百三十七者、观障乱渐得离；
　　“一百三十八者、观障乱不得离；
　　“一百三十九者、观障乱一心除；
　　“一百四十者、观所难速得脱；
　　“一百四十一者、观所难久得脱；
　　“一百四十二者、观所难受衰恼；
　　“一百四十三者、观所难精进脱；
　　“一百四十四者、观所难命当尽；
　　“一百四十五者、观所患大不调；
　　“一百四十六者、观所患非人恼；
　　“一百四十七者、观所患合非人；
　　“一百四十八者、观所患可疗治；
　　“一百四十九者、观所患难疗治；
　　“一百五十者、观所患精进差；
　　“一百五十一者、观所患久长苦；
　　“一百五十二者、观所患自当差；
　　“一百五十三者、观所患向医堪能治；
　　“一百五十四者、观所疗是对治；
　　“一百五十五者、所服药当得力；
　　“一百五十六者、观所患得除愈；
　　“一百五十七者、所向医不能治；
　　“一百五十八者、观所疗非对治；
　　“一百五十九者、所服药不得力；
　　“一百六十者、观所患命当尽；
　　“一百六十一者、从地狱道中来；
　　“一百六十二者、从畜生道中来；
　　“一百六十三者、从饿鬼道中来；
　　“一百六十四者、从阿修罗道中来；
　　“一百六十五者、从人道中而来；
　　“一百六十六者、从天道中而来；
　　“一百六十七者、从在家中而来；
　　“一百六十八者、从出家中而来；
　　“一百六十九者、曾值佛供养来；
　　“一百七十者、曾亲供养贤圣来；
　　“一百七十一者、曾得闻深法来；
　　“一百七十二者、舍身已入地狱；
　　“一百七十三者、舍身已作畜生；
　　“一百七十四者、舍身已作饿鬼；
　　“一百七十五者、舍身已作阿修罗；
　　“一百七十六者、舍身已生人道；
　　“一百七十七者、舍身已为人王；
　　“一百七十八者、舍身已生天道；
　　“一百七十九者、舍身已为天王；
　　“一百八十者、舍身已闻深法；
　　“一百八十一者、舍身已得出家；
　　“一百八十二者、舍身已值圣僧；
　　“一百八十三者、舍身已生兜率天；
　　“一百八十四者、舍身已生净佛国；
　　“一百八十五者、舍身已寻见佛；
　　“一百八十六者、舍身已住下乘；
　　“一百八十七者、舍身已住中乘；
　　“一百八十八者、舍身已获果证；
　　“一百八十九者、舍身已住上乘。

　　“善男子，是名一百八十九种善恶果报差别之相。如此占法，随心所观主念之事，若数合与意相当者，无有乖错；若其所掷所合之数，数与心所观主念之事不相当者，谓不至心，名为虚谬；其有三掷而皆无所见者，此人则名已得无所有也。
　　“复次，善男子，若自发意，观于他人所受果报，事亦同尔。若有他人不能自占，而来求请欲使占者，应当筹量观察自心，不贪世间，内意清净，然后乃可如上归敬修行供养，至心发愿而为占察。不应贪求世间名利，如行师道，以自妨乱。若内心不清净者，设令占察而不相当，但为虚谬耳！
　　“复次，若未来世诸众生等，一切所占，不获吉善，所求不得，种种忧虑、逼恼怖惧时，应当昼夜常勤诵念我之名字。若能至心者，所占则吉，所求皆获，现离衰恼。”

占察善恶业报经卷下

　　尔时，坚净信菩萨摩诃萨，问地藏菩萨摩诃萨言：“云何开示求向大乘者进趣方便？”
　　地藏菩萨摩诃萨言：“善男子，若有众生欲向大乘者，应当先知最初所行根本之业。其最初所行根本业者，所谓依止一实境界以修信解，因修信解力增长故，速疾得入菩萨种性。所言一实境界者，谓众生心体，从本以来，不生不灭，自性清净，无障无碍，犹如虚空，离分别故，平等普遍，无所不至，圆满十方，究竟一相，无二无别，不变不异，无增无减。以一切众生心，一切声闻、辟支佛心，一切菩萨心，一切诸佛心，皆同不生不灭，无染无净，真如相故。所以者何？
　　“一切有心起分别者，犹如幻化，无有真实，所谓识、受、想、行、忆念、缘虑、觉知等法，种种心数，非青非黄，非赤非白，亦非杂色；无有长短、方圆、大小，乃至尽于十方虚空一切世界，求心形状，无一区分而可得者。但以众生无明痴暗熏习因缘，现妄境界，令生念著，所谓此心不能自知妄自谓有，起觉知想，计我、我所，而实无有觉知之相，以此妄心毕竟无体，不可见故。若无觉知能分别者，则无十方三世一切境界差别之相。以一切法皆不能自有，但依妄心分别故有，所谓一切境界各各不自念为有，知此为自，知彼为他。是故一切法不能自有，则无别异，唯依妄心，不知不了内自无故，谓有前外所知境界，妄生种种法想，谓有谓无，谓彼谓此，谓是谓非，谓好谓恶，乃至妄生无量无边法想。当如是知，一切诸法皆从妄想生，依妄心为本。然此妄心无自相故，亦依境界而有，所谓缘念觉知前境界故，说名为心。
　　“又此妄心，与前境界虽俱相依，起无先后；而此妄心，能为一切境界源主。所以者何？谓依妄心不了法界一相故，说心有无明；依无明力因故，现妄境界；亦依无明灭故，一切境界灭。非依一切境界自不了故，说境界有无明；亦非依境界故，生于无明。以一切诸佛，于一切境界不生无明故，又复不依境界灭故，无明心灭，以一切境界从本已来，体性自灭，未曾有故。因如此义，是故但说一切诸法依心为本。
　　“当知一切诸法，悉名为心，以义、体不异，为心所摄故。又一切诸法，从心所起，与心作相，和合而有，共生共灭，同无有住。以一切境界，但随心所缘，念念相续故，而得住持，暂时为有。如是所说心义者，有二种相。何等为二？一者、心内相，二者、心外相。心内相者，复有二种。云何为二？一者、真，二者、妄。所言真者，谓心体本相，如如不异，清净圆满，无障无碍，微密难见，以遍一切处常恒不坏，建立生长一切法故。所言妄者，谓起念、分别、觉知、缘虑、忆想等事，虽复相续能生一切种种境界，而内虚伪，无有真实，不可见故。所言心外相者，谓一切诸法种种境界等，随有所念，境界现前，故知有内心及内心差别。如是当知，内妄相者，为因为体；外妄相者，为果为用。依如此等义，是故我说一切诸法悉名为心。
　　“又复当知，心外相者，如梦所见种种境界，唯心想作，无实外事。一切境界悉亦如是，以皆依无明识梦所见，妄想作故。复次，应知内心念念不住故，所见所缘一切境界亦随心念念不住，所谓：心生故种种法生，心灭故种种法灭。是生灭相，但有名字，实不可得。以心不往至于境界，境界亦不来至于心，如镜中像，无来无去。是故一切法，求生灭定相，了不可得。所谓一切法毕竟无体，本来常空，实不生灭故。
　　“如是一切法实不生灭者，则无一切境界差别之相，寂静一味，名为真如、第一义谛、自性清净心。彼自性清净心，湛然圆满，以无分别相故。无分别相者，于一切处无所不在。无所不在者，以能依持建立一切法故。
　　“复次，彼心名如来藏，所谓具足无量无边、不可思议、无漏清净功德之业。以诸佛法身，从无始本际来，无障无碍，自在不灭，一切现化，种种功业，恒常炽然，未曾休息。所谓遍一切世界，皆示作业，种种化益故。以一佛身，即是一切诸佛身；一切诸佛身，即是一佛身。所有作业，亦皆共一，所谓无分别相，不念彼此，平等无二，以依一法性而有作业，同自然化，体无别异故。如是诸佛法身，遍一切处，圆满不动故，随诸众生死此生彼，恒为作依。
　　“譬如虚空，悉能容受一切色像种种形类，以一切色像种种形类，皆依虚空而有，建立生长，住虚空中，为虚空处所摄，以虚空为体，无有能出虚空界分者。当知色像之中，虚空之界不可毁灭，色像坏时，还归虚空，而虚空本界，无增无减，不动不变。诸佛法身亦复如是，悉能容受一切众生种种果报，以一切众生种种果报，皆依诸佛法身而有建立生长，住法身中，为法身处所摄，以法身为体，无有能出法身界分者。
　　“当知一切众生身中，诸佛法身亦不可毁灭。若烦恼断坏时，还归法身，而法身本界无增无减，不动不变。但从无始世来，与无明心俱，痴暗因缘熏习力故，现妄境界。以依妄境界熏习因缘故，起妄相应心，计我、我所，造集诸业，受生死苦，说彼法身名为众生。
　　“若如是众生中，法身熏习而有力者，烦恼渐薄，能厌世间，求涅槃道，信归一实，修六波罗蜜等一切菩提分法，名为菩萨。若如是菩萨中，修行一切善法满足，究竟得离无明睡者，转名为佛。当知如是众生、菩萨、佛等，但依世间假名言说故，而有差别；而法身之体，毕竟平等，无有异相。
　　“善男子，是名略说一实境界义。若欲依一实境界修信解者，应当学习二种观道。何等为二？一者、唯心识观，二者、真如实观。
　　“学唯心识观者，所谓于一切时、一切处，随身、口、意有所作业，悉当观察，知唯是心；乃至一切境界，若心住念，皆当察知，勿令使心无记攀缘、不自觉知。于念念间，悉应观察，随心有所缘念，还当使心随逐彼念令心自知，知己内心自生想念，非一切境界有念、有分别也。所谓内心自生长短、好恶、是非、得失、衰利、有无等见、无量诸想，而一切境界未曾有想起于分别。当知一切境界自无分别想故，即自非长非短、非好非恶，乃至非有非无，离一切相。如是观察，一切法唯心想生。若使离心，则无一法一相而能自见有差别也。常应如是守记内心，知唯妄念，无实境界，勿令休废，是名修学唯心识观。若心无记，不知自心念者，即谓有前境界，不名唯心识观。
　　“又守记内心者，则知贪想、瞋想及愚痴邪见想，知善、知不善、知无记，知心劳虑种种诸苦。若于坐时，随心所缘，念念观知唯心生灭，譬如水流、灯焰无暂时住，从是当得色寂三昧；得此三昧已，次应学习信奢摩他观心，及信毗婆舍那观心。习信奢摩他观心者，思惟内心不可见相，圆满不动，无来无去，本性不生不灭，离分别故。习信毗婆舍那观心者，想见内外色，随心生，随心灭；乃至习想见佛色身，亦复如是，随心生，随心灭，如幻如化，如水中月，如镜中像，非心不离心，非来非不来，非去非不去，非生非不生，非作非不作。
　　“善男子，若能习信此二观心者，速得趣会一乘之道，当知如是唯心识观，名为最上智慧之门，所谓能令其心猛利，长信解力，疾入空义，得发无上大菩提心故。
　　“若学习真如实观者，思惟心性无生无灭，不住见闻觉知，永离一切分别之想，渐渐能过空处、识处、无少处、非想非非想处等定境界相，得相似空三昧；得相似空三昧时，识、想、受、行粗分别相不现在前。
　　“从此修学，为善知识大慈悲者守护长养，是故离诸障碍，勤修不废，展转能入心寂三昧；得是三昧已，即复能入一行三昧；入是一行三昧已，见佛无数，发深广行心，住坚信位，所谓：于奢摩他、毗婆舍那二种观道决定信解，能决定向；随所修学世间诸禅三昧之业，无所乐著；乃至遍修一切善根菩提分法，于生死中无所怯畏，不乐二乘。以依能习向二观心最妙巧便，众智所依，行根本故。
　　“复次，修学如上信解者，人有二种。何等为二？一者、利根，二者、钝根。其利根者，先已能知一切外诸境界，唯心所作，虚诳不实，如梦如幻等，决定无有疑虑，阴盖轻微，散乱心少，如是等人，即应学习真如实观。其钝根者，先未能知一切外诸境界悉唯是心、虚诳不实故，染著情厚，盖障数起，心难调伏，应当先学唯心识观。
　　“若人虽学如是信解，而善根业薄，未能进趣，诸恶烦恼不得渐伏；其心疑怯，畏堕三恶道、生八难处；畏不常值佛菩萨等，不得供养听受正法；畏菩提行难可成就。有如此疑怖及种种障碍等者，应于一切时、一切处，常勤诵念我之名字。若得一心，善根增长，其意猛利。当观我法身，及一切诸佛法身，与己自身，体性平等，无二无别，不生不灭，常乐我净，功德圆满，是可归依。又复观察己身心相，无常、苦、无我、不净，如幻如化，是可厌离。若能修学如是观者，速得增长净信之心，所有诸障渐渐损减。何以故？此人名为学习闻我名者，亦能学习闻十方诸佛名者；名为学至心礼拜供养我者，亦能学至心礼拜供养十方诸佛者；名为学闻大乘深经者；名为学执持书写供养恭敬大乘深经者；名为学受持读诵大乘深经者；名为学远离邪见，于深正义中不堕谤者；名为于究竟甚深第一实义中学信解者；名为能除诸罪障者；名为当得无量功德聚者。此人舍身，终不堕恶道、八难之处，还闻正法，习信修行，亦能随愿往生他方净佛国土。
　　“复次，若人欲生他方现在净国者，应当随彼世界佛之名字，专意诵念，一心不乱，如上观察者，决定得生彼佛净国，善根增长，速获不退。当知如上一心系念思惟诸佛平等法身，一切善根中，其业最胜。所谓勤修习者，渐渐能向一行三昧；若到一行三昧者，则成广大微妙行心，名得相似无生法忍。以能得闻我名字故，亦能得闻十方佛名字故；以能至心礼拜供养我故，亦能至心礼拜供养十方诸佛故；以能得闻大乘深经故；能执持书写供养恭敬大乘深经故；能受持读诵大乘深经故；能于究竟甚深第一实义中不生怖畏，远离诽谤，得正见心，能信解故；决定除灭诸罪障故；现证无量功德聚故。所以者何？谓无分别菩提心，寂静智现，起发方便业种种愿行故；能闻我名者，谓得决定信利益行故；乃至一切所能者，皆得不退一乘因故。若杂乱垢心，虽复称诵我之名字，而不名为闻，以不能生决定信解，但获世间善报，不得广大深妙利益。如是杂乱垢心，随其所修一切诸善，皆不能得深大利益。
　　“善男子，当知如上勤心修学无相禅者，不久能获深大利益，渐次作佛。深大利益者，所谓得入坚信法位，成就信忍故；入坚修位，成就顺忍故；入正真位，成就无生忍故。又成就信忍者，能作如来种性故；成就顺忍者，能解如来行故；成就无生忍者，得如来业故。渐次作佛者，略说有四种。何等为四？一者、信满法故作佛，所谓依种性地，决定信诸法不生不灭，清净平等，无可愿求故；二者、解满法故作佛，所谓依解行地，深解法性，知如来业无造无作，于生死涅槃，不起二想，心无所怖故；三者、证满法故作佛，所谓依净心地，以得无分别寂静法智，及不思议自然之业，无求想故；四者、一切功德行满足故作佛，所谓依究竟菩萨地，能除一切诸障，无明梦尽故。
　　“复次当知，若修学世间有相禅者，有三种。何等为三？一者、无方便信解力故，贪受诸禅三昧功德而生憍慢，为禅所缚，退求世间；二者、无方便信解力故，依禅发起偏厌离行，怖怯生死，退堕二乘；三者、有方便信解力，所谓依止一实境界，习近奢摩他、毗婆舍那二种观道故，能信解一切法唯心想生，如梦如幻等，虽获世间诸禅功德而不坚著，不复退求三有之果，又信知生死即涅槃故，亦不怖怯退求二乘。
　　“如是修学一切诸禅三昧法者，当知有十种次第相门，具足摄取禅定之业，能令学者成就相应，不错不谬。何等为十？一者、摄念方便相；二者、欲住境界相；三者、初住境界，分明了了知出、知入相；四者、善住境界得坚固相；五者、所作思惟，方便勇猛转求进趣相；六者、渐得调顺，称心喜乐，除疑惑信解，自安慰相；七者、克获胜进，意所专者，少分相应，觉知利益相；八者、转修增明，所习坚固，得胜功德，对治成就相；九者、随心有所念作，外现功业，如意相应，不错不谬相；十者、若更异修，依前所得而起方便，次第成就，出入随心，超越自在相。是名十种次第相门，摄修禅定之业。”

　　尔时，坚净信菩萨摩诃萨，问地藏菩萨摩诃萨言：“汝云何巧说深法，能令众生得离怯弱？”
　　地藏菩萨摩诃萨言：“善男子，当知初学发意求向大乘，未得信心者，于无上道甚深之法，喜生疑怯，我尝以巧便，宣显实义而安慰之，令离怯弱，是故号我为善安慰说者。
　　“云何安慰？所谓钝根小心众生，闻无上道最胜最妙，意虽贪乐，发心愿向，而复思念求无上道者，要须积功广极，难行苦行，自度度他，劫数长远，于生死中久受勤苦，方乃得获，以是之故，心生怯弱。我即为说真实之义，所谓一切诸法本性自空，毕竟无我，无作无受，无自无他，无行无到，无有方所，亦无过去、现在、未来；乃至为说十八空等，无有生死涅槃、一切诸法定实之相而可得者。又复为说一切诸法如幻、如化、如水中月、如镜中像、如乾闼婆城、如空谷响、如阳光、如泡、如露、如灯、如目[目+壹]、如梦、如电、如云，烦恼生死，性甚微弱，易可令灭；又烦恼生死，毕竟无体，求不可得，本来不生，实更无灭，自性寂静即是涅槃。如此所说，能破一切诸见，损自身心执著想故，得离怯弱。
　　“复有众生，不解如来言说旨意故而生怯弱。当知如来言说旨意者，所谓如来见彼一实境界故，究竟得离生老病死众恶之法，证彼法身常恒清凉不变等无量功德聚；复能了了见一切众生身中，皆有如是真实微妙清净功德，而为无明闇染之所覆障，长夜恒受生老病死无量众苦。如来于此起大慈悲意，欲令一切众生离于众苦，同获法身第一义乐。而彼法身，是无分别离念之法；唯有能灭虚妄识想不起念者，乃所应得。但一切众生，常乐分别取著诸法，以颠倒妄想故而受生死。是故如来为欲令彼离于分别执著想故，说一切世间法，毕竟体空无所有；乃至一切出世间法，亦毕竟体空无所有。若广说者，如十八空。如是显示一切诸法，皆不离菩提体。菩提体者，非有非无，非非有，非非无，非有无俱；非一，非异，非非一，非非异，非一异俱，乃至毕竟无有一相而可得者，以离一切相故。离一切相者，所谓不可依言说取，以菩提法中，无有受言说者，及无能言说者故；又不可依心念知，以菩提法中，无有能取、可取，无自无他，离分别相故。若有分别想者，则为虚伪，不名相应。如是等说，钝根众生不能解者，谓无上道如来法身但唯空法，一向毕竟而无所有，其心怯弱，畏堕无所得中，或生断灭想、作增减见，转起诽谤，自轻轻他。我即为说如来法身，自性不空，有真实体，具足无量清净功业，从无始世来自然圆满，非修非作，乃至一切众生身中，亦皆具足，不变不异，无增无减。如是等说，能除怯弱，是名安慰。
　　“又复愚痴坚执众生，闻如是等说亦生怯弱，以取如来法身本来满足，非修非作相故，起无所得相而生怯弱，或计自然堕邪倒见。我即为说修行一切善法，增长满足，生如来色身，得无量功德清净果报。如此等说，令离怯弱，是名安慰。而我所说甚深之义，真实相应，无有诸过，以离相违说故。云何知离相违相？所谓如来法身中，虽复无有言说境界，离心想念，非空非不空，乃至无一切相，不可依言说示，而据世谛幻化因缘假名法中，相待相对，则可方便显示而说。以彼法身性实无分别，离自相，离他相，无空，无不空，乃至远离一切诸相故，说彼法体为毕竟空无所有，以离心分别想念则尽，无一相而能自见自知为有，是故空义决定真实，相应不谬。复次，即彼空义中，以离分别妄想心念故，则尽毕竟无有一相而可空者，以唯有真实故，即为不空，所谓离识想故，无有一切虚伪之相，毕竟常恒，不变不异，以更无一相可坏可灭，离增减故。又彼无分别实体之处，从无始世来，具无量功德，自然之业，成就相应，不离不脱故，说为不空。如是实体功德之聚，一切众生虽复有之，但为无明[目+壹]覆障故而不知见，不能克获功德利益，与无莫异，说名未有；以不知见彼法体，所有功德利益之业，非彼众生所能受用，不名属彼。唯依遍修一切善法，对治诸障，见彼法身，然后乃获功德利益，是故说修一切善法，生如来色身。
　　“善男子，如我所说甚深之义，决定真实离相违过，当如是知。”

　　尔时，地藏菩萨摩诃萨说如此等殊胜方便深要法门时，有十万亿众生，发阿耨多罗三藐三菩提心，住坚信位；复有九万八千菩萨，得无生法忍。一切大众各以天妙香华，供养于佛，及地藏菩萨摩诃萨。
　　尔时，佛告诸大众言：“汝等各各应当受持此法门，随所住处，广令流布。所以者何？如此法门，甚为难值，能大利益。若人得闻彼地藏菩萨摩诃萨名号，及信其所说者，当知是人速能得离一切所有诸障碍事，疾至无上道。”
　　于是大众皆同发言：“我当受持，流布世间，不敢令忘。”
　　尔时，坚净信菩萨摩诃萨白佛言：“世尊，如是所说六根聚修多罗中，名何法门？此法真要，我当受持，令末世中普皆得闻。”
　　佛告坚净信菩萨：“此法门名为《占察善恶业报》，亦名《消除诸障，增长净信》，亦名《开示求向大乘者进趣方便，显出甚深究竟实义》，亦名《善安慰说，令离怯弱，速入坚信决定法门》。依如是名义，汝当受持。”
　　佛说此法门名已，一切大会，悉皆欢喜，信受奉行。

【回向】
愿以此功德 普及于一切 我等与众生 皆共成佛道

【开经偈】
无上甚深微妙法 百千万劫难遭遇 我今见闻得受持 愿解如来真实义
	
	
	</chapter>
	<chapter name="仁王护国般若波罗蜜多经">
	仁王护国般若波罗蜜多经卷上
序品第一

　　如是我闻。一时佛住王舍城鹫峰山中。与大比丘众千八百人俱。皆阿罗汉。诸漏已尽无复烦恼。心善解脱慧善解脱。九智十智所作已办。三假实观三空门观。有为功德无为功德皆悉成就。复有比丘尼众八百人俱。皆阿罗汉。复有无量无数菩萨摩诃萨。实智平等永断惑障。方便善巧起大行愿。以四摄法饶益有情。四无量心普覆一切。三明鉴达得五神通。修习无边菩提分法。工巧技艺超诸世间。深入缘生空无相愿。出入灭定示现难量。摧伏魔怨双照二谛。法眼普见知众生根。四无碍解演说无畏。十力妙智雷震法音。近无等等金刚三昧。如是功德皆悉具足。复有无量优婆塞众优婆夷众皆见圣谛。复有无量修七贤行。念处正勤神足根力。八胜处十遍处。十六心行趣谛现观。复有十六大国王。波斯匿王等各与若干千万眷属俱。复有六欲天王。释提桓因等与其眷属无量天子俱。色四静虑诸大梵王。亦与眷属无量天子俱。诸趣变化无量有情。阿修罗等若干眷属俱。复有变现十方净土。而现百亿师子之座。佛坐其上广宣法要。一一座前各现一花。是百亿花众宝严饰。于诸花上一一复有无量化佛无量菩萨。四众八部悉皆无量。其中诸佛各各宣说般若波罗蜜多。展转流遍十方恒沙诸佛国土。有如是等诸来大众。各礼佛足退坐一面。

　　尔时世尊初年月八日。入大寂静妙三摩地。身诸毛孔放大光明。普照十方恒沙佛土。是时欲界无量诸天雨众妙花。色界诸天亦雨天花。众色间错甚可爱乐。时无色界雨诸香花。香如须弥华如车轮。如云而下遍覆大众普佛世界六种震动。尔时大众自相谓言。大觉世尊前已为我等。说摩诃般若波罗蜜多。金刚般若波罗蜜多。天王问般若波罗蜜多。大品等无量无数般若波罗蜜多。今日如来放大光明斯作何事。时室罗筏国波斯匿王作是思惟。今佛现是希有之相。必雨法雨普皆利乐。即问宝盖无垢称等诸优婆塞。舍利弗须菩提等诸大声闻。弥勒师子吼等诸菩萨摩诃萨言。如来所现是何瑞相。时诸大众无能答者。波斯匿王等承佛神力广作音乐。欲色诸天各奏无量天诸妓乐。声遍三千大千世界。

　　尔时世尊复放无量阿僧祇光。其明杂色。一一光中现宝莲华。其华千叶皆作金色。上有化佛宣说法要。是佛光明普于十方恒河沙等诸佛国土。有缘斯现。彼他方佛国中。东方普光菩萨摩诃萨。东南方莲华手菩萨摩诃萨。南方离忧菩萨摩诃萨。西南方光明菩萨摩诃萨。西方行慧菩萨摩诃萨。西北方宝胜菩萨摩诃萨。北方胜受菩萨摩诃萨。东北方离尘菩萨摩诃萨。上方喜受菩萨摩诃萨。下方莲华胜菩萨摩诃萨。各与无量百千俱胝菩萨摩诃萨皆来至此。持种种香散种种华。作无量音乐供养如来。顶礼佛足默然退坐。合掌恭敬一心观佛。

观如来品第二

　　尔时世尊从三昧起。坐师子座告大众言。吾知十六诸国王等咸作是念。世尊大慈普皆利乐。我等诸王云何护国。善男子吾今先为诸菩萨摩诃萨。说护佛果护十地行。汝等皆应谛听谛听善思念之。是时大众。波斯匿王等。闻佛语已咸共赞言善哉善哉。即散无量诸妙宝花。于虚空中变成宝盖。覆诸大众靡不周遍。时波斯匿王即从座起顶礼佛足。合掌长跪而白佛言。世尊菩萨摩诃萨云何护佛果。云何护十地行。

　　佛告波斯匿王言。护佛果者。诸菩萨摩诃萨应如是住。教化一切卵生胎生湿生化生。不观色相不观色如受想行识。我人知见常乐净倒四摄六度二谛四谛。力无畏等一切诸行。乃至菩萨如来亦复如是。不观相不观如。所以者何。以诸法性即真实故。无来无去无生无灭。同真际等法性无二无别犹如虚空蕴处界相无我我所。是为菩萨摩诃萨修行般若波罗蜜多。

　　波斯匿王白佛言。世尊若菩萨众生性无二者。菩萨以何相而化众生耶。佛言大王色受想行识常乐我净。法性不住色不住非色。受想行识常乐我净。亦不住净不住非净。何以故。以诸法性悉皆空故。由世谛故由三假故。一切有情蕴处界法。造福非福不动行等。因果皆有。三乘贤圣所修诸行。乃至佛果皆名为有。六十二见亦名为有。大王若著名相分别诸法。六趣四生三乘行果。即是不见诸法实性。

　　波斯匿王白佛言。诸法实性清净平等。非有非无智云何照。佛言大王智照实性非有非无。所以者何。法性空故。是即色受想行识十二处十八界。士夫六界十二因缘。二谛四谛一切皆空。是诸法等即生即灭即有即空。刹那刹那亦复如是。何以故。一念中有九十刹那。一刹那经九百生灭。诸有为法悉皆空故。以甚深般若波罗蜜多。照见诸法一切皆空。内空外空内外空。空空大空胜义空。有为空无为空无始空毕竟空。散空本性空自相空一切法空。般若波罗蜜多空。因空佛果空空空故空。诸有为法法集故有。受集故有。名集故有。因集故有。果集故有。六趣故有。十地故有。佛果故有一切皆有。善男子若菩萨住于法相。有我相人相有情知见。为住世间即非菩萨。所以者何。一切诸法悉皆空故。若于诸法而得不动。不生不灭无相无无相不应起见。何以故一切法皆如也。诸佛法僧亦如也。圣智现前最初一念。具足八万四千波罗蜜多。名欢喜地。障尽解脱运载名乘。动相灭时名金刚定。体相平等名一切智智。

　　大王此般若波罗蜜多文字章句。百佛千佛百千万亿。一切诸佛而共同说。若有人于恒河沙三千大千世界。满中七宝以用布施。大千世界一切有情皆得阿罗汉果。不如有人于此经中。乃至起于一念净信。何况有能受持读诵解一句者。所以者何。文字性离无文字相非法非非法。般若空故菩萨亦空。何以故。于十地中。地地皆有始生住生及以终生。此三十生悉皆是空。一切智智亦复皆空。大王若菩萨见境见智见说见受。即非圣见是愚夫见。有情果报三界虚妄。欲界分别所造诸业。色四静虑定所作业。无色四空定所起业。三有业果一切皆空。三界根本无明亦空。圣位诸地无漏生灭。于三界中余无明习。变易果报亦复皆空。等觉菩萨得金刚定。二死因果空一切智亦空。佛无上觉种智圆满。择非择灭真净法界。性相平等应用亦空。善男子若有修习般若波罗蜜多说者听者。譬如幻士无说无听。法同法性犹如虚空。一切法皆如也。大王菩萨摩诃萨护佛果为若此。

　　尔时世尊告波斯匿王言。汝以何相而观如来。波斯匿王言。观身实相观佛亦然。无前际无后际无中际。不住三际不离三际。不住五蕴不离五蕴。不住四大不离四大。不住六处不离六处。不住三界不离三界。不住方不离方。明无明等非一非异。非此非彼非净非秽。非有为非无为无自相无他相。无名无相无强无弱。无示无说非施非悭。非戒非犯非忍非恚。非进非怠非定非乱。非智非愚非来非去。非入非出非福田非不福田。非相非无相。非取非舍非大非小。非见非闻非觉非知。心行处灭言语道断。同真际等法性。我以此相而观如来。佛言善男子如汝所说。诸佛如来力无畏等恒沙功德。诸不共法悉皆如是。修般若波罗蜜多者应如是观。若他观者名为邪观。说是法时无量大众得法眼净。

菩萨行品第三

　　尔时波斯匿王白佛言。世尊护十地行菩萨摩诃萨。应云何修行云何化众生。复以何相而住观察。

　　佛告大王诸菩萨摩诃萨。依五忍法以为修行。所谓伏忍信忍顺忍无生忍皆上中下。于寂灭忍而有上下。名为菩萨修行般若波罗蜜多。善男子初伏忍位。起习种性修十住行。初发心相有恒河沙众生。见佛法僧发于十信。所谓信心念心。精进心慧心。定心不退心。戒心愿心。护法心回向心。具此十心而能少分化诸众生。超过二乘一切善地。是为菩萨初长养心。为圣胎故。

　　复次性种性菩萨。修行十种波罗蜜多。起十对治。所谓观察身受心法不净诸苦无常无我。治贪嗔痴三不善根。起施慈慧三种善根。观察三世过去因忍。现在因果忍未来果忍。此位菩萨广利众生。超过我见人见众生等想。外道倒想所不能坏。

　　复次道种性菩萨。修十回向起十忍心。谓观五蕴色受想行识。得戒忍定忍慧忍解脱忍解脱知见忍。观三界因果。得空忍无想忍无愿忍。观二谛假实诸法无常。得无常忍。一切法空得无生忍。此位菩萨作转轮王。能广化利一切众生。

　　复次信忍菩萨。谓欢喜地离垢地发光地。能断三障色烦恼缚。行四摄法布施爱语利行同事。修四无量慈无量心悲无量心。喜无量心舍无量心。具四弘愿断诸缠盖。常化众生修佛知见。成无上觉。住三脱门空解脱门无相解脱门无愿解脱门。此是菩萨摩诃萨。从初发心至一切智诸行根本。利益安乐一切众生。

　　复次顺忍菩萨。谓焰慧地难胜地现前地。能断三障心烦恼缚。能于一身遍往十方亿佛刹土。现不可说神通变化利乐众生。

　　复次无生忍菩萨。谓远行地不动地善慧地。能断三障色心习气。而能示现不可说身。随类饶益一切众生。

　　复次寂灭忍者。佛与菩萨同依此忍。金刚喻定住下忍位名为菩萨。至于上忍名一切智。观胜义谛断无明相是为等觉。一相无相平等无二。为第十一一切智地。非有非无湛然清净。无来无去常住不变。同真际等法性。无缘大悲常化众生。乘一切智乘来化三界。善男子诸众生类一切烦恼。业异熟果二十二根。不出三界。诸佛示导应化法身亦不离此。若有说言于三界外。别更有一众生界者。即是外道大有经说。大王我常语诸众生。但断三界无明尽者即名为佛。自性清净名本觉性。即是诸佛一切智智。由此得为众生之本。亦是诸佛菩萨行本。是为菩萨本所修行。五忍法中十四忍也。

　　佛言大王汝先问言。菩萨云何化众生者。菩萨摩诃萨应如是化。从初一地至后一地。自所行处及佛行处一切知见故。若菩萨摩诃萨住百佛刹。作赡部洲转轮圣王。修百法明门。以檀波罗蜜多住平等心。化四天下一切众生。若菩萨摩诃萨住千佛刹。作忉利天王。修千法明门。说十善道化一切众生。若菩萨摩诃萨住万佛刹。作夜摩天王。修万法明门。依四禅定化一切众生。若菩萨摩诃萨住亿佛刹。作睹史多天王。修亿法明门。行菩提分法化一切众生。若菩萨摩诃萨住百亿佛刹。作化乐天王。修百亿法明门。二谛四谛化一切众生。若菩萨摩诃萨住千亿佛刹。作他化自在天王。修千亿法明门。十二因缘智化一切众生。

　　若菩萨摩诃萨住万亿佛刹。作初禅梵王。修万亿法明门。方便善巧智化一切众生。若菩萨摩诃萨住百万微尘数佛刹。作二禅梵王。修百万微尘数法明门双照平等神通愿智化一切众生。若菩萨摩诃萨住百万亿阿僧祇微尘数佛刹。作三禅梵王。修百万亿阿僧祇微尘数法明门。以四无碍智化一切众生。若菩萨摩诃萨住不可说不可说佛刹。作第四禅大梵天王。为三界王。修不可说不可说法明门。得理尽三昧同佛行处尽三界原。普利众生如佛境界。是为菩萨摩诃萨现诸王身化导之事。十方如来亦复如是。证无上觉常遍法界利乐众生。

　　尔时一切大众即从座起。散不可说花焚不可说香。供养恭敬称赞如来。时波斯匿王即于佛前。以偈赞曰。

　　世尊导师金刚体　　心行寂灭转法轮
　　八辩圆音为开演　　时众得道百万亿
　　天人俱修出离行　　能习一切菩萨道
　　五忍功德妙法门　　十四菩萨能谛了
　　三贤十圣忍中行　　唯佛一人能尽原
　　佛法众海三宝藏　　无量功德于中摄
　　十善菩萨发大心　　长别三界苦轮海
　　中下品善粟散王　　上品十善铁轮王
　　习种铜轮二天下　　银轮三天性种性
　　道种坚德转轮王　　七宝金轮四天下
　　伏忍圣胎三十人　　十住十行十回向
　　三世诸佛于中学　　无不由此伏忍生
　　一切菩萨行根本　　是故发心信心难
　　若得信心必不退　　进入无生初地道
　　化利自他悉平等　　是名菩萨初发心
　　欢喜菩萨转轮王　　初照二谛平等理
　　权化有情游百国　　檀施清净利群生
　　入理般若名为住　　住生德行名为地
　　初住一心具众德　　于胜义中而不动
　　离垢菩萨忉利王　　现形六趣千国土
　　戒足清净悉圆满　　永离误犯诸过失
　　无相无缘真实性　　无体无生无二照
　　发光菩萨夜摩王　　应形往万诸佛刹
　　善能通达三摩地　　隐显自在具三明
　　欢喜离垢与发光　　能灭色缚诸烦恼
　　具观一切身口业　　法性清净照皆圆
　　焰慧菩萨大精进　　睹史天王游亿刹
　　实智寂灭方便智　　达无生理照空有
　　难胜菩萨得平等　　化乐天王百亿国
　　空空谛观无二相　　垂形六趣靡不周
　　现前菩萨自在王　　照见缘生相无二
　　胜义智光能遍满　　往千亿土化众生
　　焰慧难胜现前地　　能断三障迷心惑
　　空慧寂然无缘观　　还照心空无量境
　　远行菩萨初禅王　　住于无相无生忍
　　方便善巧悉平等　　常万亿土化群生
　　进入不动法流地　　永无分段超诸有
　　常观胜义照无二　　二十一生空寂行
　　顺道法爱无明习　　远行大士独能断
　　不动菩萨二禅王　　得变易身常自在
　　能于百万微尘刹　　随其形类化众生
　　悉知三世无量劫　　于第一义而不动
　　善慧菩萨三禅王　　能于千恒一时现
　　常在无为空寂行　　恒沙佛藏一念了
　　法云菩萨四禅王　　于亿恒土化群生
　　始入金刚一切了　　二十九生永已度
　　寂灭忍中下忍观　　一转妙觉无等等
　　不动善慧法云地　　除前所有无明习
　　无明习相识俱转　　二谛理圆无不尽
　　正觉无相遍法界　　三十生尽智圆明
　　寂照无为真解脱　　大悲应现无与等
　　湛然不动常安隐　　光明遍照无所照
　　三贤十圣住果报　　唯佛一人居净土
　　一切有情皆暂住　　登金刚原常不动
　　如来三业德无量　　随诸众生等怜愍
　　法王无上人中树　　普荫大众无量光
　　口常说法非无义　　心智寂灭无缘照
　　人中师子为演说　　甚深句义未曾有
　　尘沙刹土悉震动　　大众欢喜皆蒙益
　　世尊善说十四王　　是故我今头面礼

　　尔时百万亿恒河沙大众。闻佛世尊及波斯匿王说十四忍无量功德。获大法利闻法悟解。得无生忍入于正位。

　　尔时世尊告大众言。是波斯匿王。已于过去十千劫龙光王佛法中。为四地菩萨。我为八地菩萨。今于我前大师子吼。如是如是如汝所说。得真实义不可思义。唯佛与佛乃知斯事。

　　善男子此十四忍。诸佛法身诸菩萨行。不可思议不可称量。何以故一切诸佛皆于般若波罗蜜多中生。般若波罗蜜多中化。般若波罗蜜多中灭。而实诸佛生无所生。化无所化灭无所灭。第一无二非相非无相。无自无他无来无去如虚空故。善男子一切众生性无生灭。由诸法集幻化而有蕴处界相。无合无散法同法性。寂然空故。一切众生自性清净。所作诸行无缚无解。非因非果非不因果。诸苦受行烦恼所知。我相人相知见受者。一切空故法境界空。空无相无作。不顺颠倒不顺幻化。无六趣相无四生相。无圣人相无三宝相。如虚空故。善男子甚深般若无知无见。不行不缘不舍不受。正住观察而无照相。行斯道者如虚空故。法相如是有所得心无所得心皆不可得。是以般若非即五蕴非离五蕴。非即众生非离众生。非即境界非离境界。非即行解非离行解。如是等相不可思量。是故一切菩萨摩诃萨所修诸行。未至究竟而于中行。一切诸佛知如幻化。得无住相而于中化。故十四忍不可思量。善男子汝今所说此功德藏。有大利益一切众生。假使无量恒河沙数。十地菩萨说是功德。百千亿分如海一滴。三世诸佛如实能知。一切贤圣悉皆称赞。是故我今略述所说少分功德。

　　善男子此十四忍。十方世界过去现在。一切菩萨之所修行。一切诸佛之所显示。未来诸佛菩萨摩诃萨亦复如是。若佛菩萨不由此门。得一切智者无有是处。何以故诸佛菩萨无异路故。善男子若人闻此住忍行忍。回向忍欢喜忍。离垢发光忍。焰慧忍难胜忍。现前忍远行忍。不动忍善慧忍。法云忍正觉忍。能起一念清净信者。是人超过百劫千劫。无量无边恒河沙劫。一切苦难不生恶趣。不久当得阿耨多罗三藐三菩提。是时十亿同名虚空藏菩萨摩诃萨。与无量无数诸来大众。欢喜踊跃承佛威神。普见十方恒沙诸佛。各于道场说十四忍。如我世尊所说无异。各各欢喜如说修行般若波罗蜜多。

　　尔时世尊告波斯匿王。汝先问云复以何相而住观察。菩萨摩诃萨应如是观。以幻化身而见幻化。正住平等无有彼我。如是观察化利众生。然诸有情于久远劫。初刹那识异于木石。生得染净各自能为无量无数染净识本。从初刹那不可说劫。乃至金刚终一刹那。有不可说不可说识。生诸有情色心二法。色名色蕴心名四蕴。皆积聚性隐覆真实。大王此一色法生无量色。眼得为色耳得为声。鼻得为香舌得为味身得为触坚持名地津润名水。暖性名火轻动名风。生五识处名五色根。如是展转一色一心。生不可说无量色心。皆如幻故。善男子有情之受依世俗立。若有若无但生有情妄想忆念。作业受果皆名世谛。三界六趣一切有情。婆罗门刹帝利毗舍首陀。我人知见色法心法如梦所见。善男子一切诸名皆假施设。佛未出前世谛幻法。无名无义亦无体相。无三界名善恶果报六趣名字。诸佛出现为有情故。说于三界六趣染净无量名字。如是一切如呼声响。诸法相续念念不住。刹那刹那非一非异。速起速灭非断非常。诸有为法如阳焰故。诸法相待所谓色界眼界眼识界。乃至法界意界意识界。犹如电光不定相待。有无一异如第二月诸法缘成。蕴处界法如水上泡诸法因成。一切有情俱时因果异时因果。三世善恶如空中云。善男子菩萨摩诃萨住无分别。无彼此相无自他相。常行化利无化利相。是故应知愚夫垢识。染着虚妄为相所缚。菩萨照见知如幻士。无有体相但如空花。是为菩萨摩诃萨住利自他如实观察。说是法时。会中无量人天大众。有得伏忍空无生忍。一地二地乃至十地。无量菩萨得一生补处。

二谛品第四

　　尔时波斯匿王。白佛言。世尊胜义谛中有世俗谛不。若言无者智不应二。若言有者智不应一。一二之义其事云何。佛言大王汝于过去龙光王佛法中。已问此义。我今无说汝今无听。无说无听是即名为一义二义。汝今谛听当为汝说。

　　尔时世尊即说偈言。

　　无相胜义谛　　体非自他作
　　因缘如幻有　　亦非自他作
　　法性本无性　　胜义谛空如
　　诸有幻有法　　三假集假有
　　无无谛实无　　寂灭胜义空
　　诸法因缘有　　有无义如是
　　有无本自二　　譬如牛二角
　　照解见无二　　二谛常不即
　　解心见无二　　求二不可得
　　非谓二谛一　　一亦不可得
　　于解常自一　　于谛常自二
　　了达此一二　　真入胜义谛
　　世谛幻化起　　譬如虚空花
　　如影如毛轮　　因缘故幻有
　　幻化见幻化　　愚夫名幻谛
　　幻师见幻法　　谛幻悉皆无
　　若了如是法　　即解一二义
　　遍于一切法　　应作如是观

　　大王。菩萨摩诃萨。住胜义谛化诸有情。佛及有情一而无二。何以故有情菩提此二皆空。以有情空得置菩提空。以菩提空得置有情空。以一切法空空故空。何以故般若无相二谛皆空。谓从无明至一切智。无自相无他相。于第一义见无所见。若有修行亦不取着。若不修行亦不取着。非行非不行亦不取着。于一切法皆不取着。菩萨未成佛以菩提为烦恼。菩萨成佛时以烦恼为菩提。何以故于第一义而无二故。诸佛如来与一切法悉皆如故。波斯匿王白佛言。十方诸佛一切菩萨。云何不离文字而行实相。佛言大王文字者。谓契经应颂记别讽诵自说缘起譬喻本事本生方广希有论议。所有宣说音声语言文字章句。一切皆如无非实相。若取文字相者即非实相。大王修实相者如文字修。实相即是诸佛智母。一切有情根本智母。此即名为一切智体。诸佛未成佛与当佛为智母。诸佛已成佛即为一切智未得为性已得为智。三乘般若不生不灭自性常住。一切有情此为觉性。若菩萨不著文字不离文字。无文字相非无文字。能如是修不见修相。是即名为修文字者。而能得于般若真性。是为般若波罗蜜多。大王菩萨摩诃萨护佛果护十地行。护化有情为若此也。

　　波斯匿王白佛言。真性是一有情品类根行无量。法门为一为无量耶。佛言大王法门非一亦非无量。何以故由诸有情色法心法。五取蕴相我人知见。种种根行品类无边。法门随根亦有无量。此诸法性非相非无相而非无量。若菩萨随诸有情见一见二。是即不见一二之义了知一二非一非二即胜义谛。取着一二若有若无即世俗谛。是故法门非一非二。

　　大王一切诸佛说般若波罗蜜多。我今说般若波罗蜜多无二无别。汝等大众受持读诵如说修行。即为受持诸佛之法。大王此般若波罗蜜多功德无量。若有恒河沙不可说诸佛。是一一佛。教化无量不可说有情。是一一有情皆得成佛。是诸佛等。复教化无量不可说有情。亦皆成佛。是诸佛等所说般若波罗蜜多。有无量不可说那庾多亿偈。说不可尽。于诸偈中而取一偈。分为千分。复于千分而说一分。句义功德尚无穷尽。何况如是无量句义所有功德。若有人能于此经中起一念净信。是人即超百劫千劫。百千万劫生死苦难。何况书写受持读诵。为人解说所得功德。即与十方一切诸佛等无有异。当知此人诸佛护念。不久当成阿耨多罗三藐三菩提。说是法时。有十亿人得三空忍。百万亿人得大空忍。无量菩萨得住十地。

仁王护国般若波罗蜜多经卷下


护国品第五

　　尔时世尊告波斯匿王等诸大国王。谛听谛听我为汝等说护国法。一切国土若欲乱时。有诸灾难贼来破坏。汝等诸王应当受持。读诵此般若波罗蜜多。严饰道场置百佛像。百菩萨像百师子座。请百法师解说此经。于诸座前然种种灯。烧种种香散诸杂花。广大供养衣服卧具。饮食汤药房舍床座一切供事。每日二时讲读此经。若王大臣比丘比丘尼优婆塞优婆夷。听受读诵如法修行灾难即灭。大王诸国土中有无量鬼神。一一复有无量眷属。若闻是经护汝国土。若国欲乱鬼神先乱。鬼神乱故即万人乱。当有贼起百姓丧亡。国王大子王子百官互相是非。天地变怪日月众星失时失度。大火大水及大风等。是诸难起皆应受持。讲说此般若波罗蜜多。若于是经受持读诵。一切所求官位富饶。男女慧解行来随意。人天果报皆得满足。疾疫厄难即得除愈。杻械枷锁捡系其身皆得解脱。破四重戒作五逆罪。及毁诸戒无量过咎悉得消灭。

　　大王往昔过去释提桓因。为顶生王领四军众。来上天宫欲灭帝释。时彼天主即依过去诸佛教法。敷百高座请百法师。讲读般若波罗蜜多经。顶生即退天众安乐。

　　大王昔天罗国王。有一太子名曰斑足。登王位时有外道师。名为善施与王灌顶。乃令斑足取千王头。以祀冢间摩诃迦罗大黑天神。自登王位。已得九百九十九王唯少一王。北行万里乃得一王名曰普明。其普明王白斑足言。愿听一日礼敬三宝饭食沙门。斑足闻已即便许之。其王乃依过去诸佛所说教法。敷百高座请百法师。一日二时。讲说般若波罗蜜多八千亿偈。时彼众中第一法师。为普明王而说偈言。

　　劫火洞然　　大千俱坏　　须弥巨海
　　磨灭无余　　梵释天龙　　诸有情等
　　尚皆殄灭　　何况此身　　生老病死
　　忧悲苦恼　　怨亲逼迫　　能与愿违
　　爱欲结使　　自作疮疣　　三界无安
　　国有何乐　　有为不实　　从因缘起
　　盛衰电转　　暂有即无　　诸界趣生
　　随业缘现　　如影如响　　一切皆空
　　识由业漂　　乘四大起　　无明爱缚
　　我我所生　　识随业迁　　身即无主
　　应知国土　　幻化亦然

　　尔时法师说此偈已。时普明王闻法悟解证空三昧。王诸眷属得法眼空。其王即便诣天罗国。诸王众中而作是言。仁等今者就命时到。悉应诵持过去诸佛所说般若波罗蜜多偈。诸王闻已亦皆悟解。得空三昧各各诵持。时斑足王问诸王言。汝等今者皆诵何法。

　　尔时普明即以上偈答斑足王。王闻是法亦证空定。欢喜踊跃告诸王言。我为外道邪师所误。非汝等咎汝各还国。当请法师解说般若波罗蜜多。时斑足王以国付弟。出家为道得无生法忍。

　　大王过去复有五千国王。常诵此经现生获报。汝等十六诸大国王。修护国法应当如是。受持读诵解说此经。若未来世诸国王等。为欲护国护自身者。亦应如是受持读诵解说此经。说是法时无量人众得不退转。阿修罗等得生天上。无量无数欲色诸天得无生忍。

不思议品第六

　　尔时十六国王及诸大众。闻佛说此般若波罗蜜多甚深句义。欢喜踊跃散百万亿众宝莲花。于虚空中成宝花座。十方诸佛无量大众。共坐此座说般若波罗蜜多。是诸大众持十千金莲华。散释迦牟尼佛上。合成花轮盖诸大众。复散八万四千芬陀利花。于虚空中成白云台。台中光明王佛。与十方诸佛无量大众。演说般若波罗蜜多。是诸大众持曼陀罗花。散释迦牟尼佛及诸众会。复散曼殊沙花。于虚空中变作金刚宝城。城中师子奋迅王佛。共十方诸佛大菩萨众。演说胜义般若波罗蜜多。复散无量天诸妙花。于虚空中成宝云盖。遍覆三千大千世界。是花盖中雨恒河沙花从空而下。 

　　时波斯匿王及诸大众。见是事已叹未曾有。合掌向佛而作是言。愿过去现在未来诸佛。常说般若波罗蜜多。愿诸众生常得见闻。如我今日等无有异。佛言大王如汝所说。此般若波罗蜜多。是诸佛母诸菩萨母。不共功德神通生处。诸佛同说能多利益。是故汝等常应受持。

　　尔时世尊为诸大众。现不可思议神通变化。一花入无量花。无量花入一花。一佛土入无量佛土。无量佛土入一佛土。一尘刹土入无量尘刹土。无量尘刹土入一尘刹土。无量大海入一毛孔。无量须弥入芥子中。一佛身入无量众生身。无量众生身入一佛身。大复现小小复现大。净复现秽秽复现净。佛身不可思议。众生身不可思议。乃至世界不可思议。当佛现此神变之时。十千女人现转女身得神通三昧。无量天人得无生法忍。无量阿修罗等成菩萨道。恒河沙菩萨现身成佛。

奉持品第七

　　尔时波斯匿王睹佛神变。见千花台上遍照如来。千华叶上千化身佛。千花叶中无量诸佛。各说般若波罗蜜多。白佛言世尊如是无量般若波罗蜜多。不可识识不可智知。云何诸善男子于此经中。明了觉解为人演说。佛言大王汝今谛听。从初习忍至金刚定。如法修行十三观门。皆为法师依持建立。汝等大众应当如佛而供养之。百千万亿天妙香花而以奉上。

　　善男子其法师者习种性菩萨。若比丘比丘尼优婆塞优婆夷修十住行。见佛法僧发菩提心。于诸众生利乐悲愍。自观己身六界诸根。一切无常苦空无我。了知业行生死涅槃。能利自他饶益安乐。闻赞佛毁佛心定不动。闻有佛无佛心定不退。三业无失起六和敬。方便善巧调伏众生。勤学十智神通化利。下品修习八万四千。波罗蜜多。善男子习忍以前经十千劫。行十善行有退有进。譬如轻毛随风东西。若至忍位入正定聚。不作五逆不谤正法。知我法相悉皆空故。住解脱位于一阿僧祇劫。修习此忍能起胜行。复次性种性菩萨住无分别。修十慧观舍财命故。持净戒故心谦下故。利自他故生死无乱故。无相甚深故达有如幻故。不求果报故得无碍解故。念念示现佛神力故。对治四倒三不善根。三世惑业十颠倒故。我人知见念念虚伪。了达名假受假法假。皆不可得无自他相住真实观。中品修习八万四千波罗蜜多。于二阿僧祇劫。行诸胜行得坚忍位。

　　复次道种性菩萨住坚忍中观诸法性得无生灭。四无量心能破诸闇。常见诸佛广兴供养。常学诸佛住回向心。所修善根皆如实际。能于三昧广作佛事。现种种身行四摄法。住无分别化利众生。智慧明了甚深观察。一切行愿普皆修习。能为法师调御有情。善观五蕴三界二谛。无自他相得如实性。虽常修胜义而受生三界。何以故业习果报未坏尽故。于人天中顺道生故。上品修习八万四千诸波罗蜜多。三阿僧祇劫。修二利。行广大饶益。得善调伏诸三摩地。住胜观察修出离行。能证平等圣人地故。

　　复次欢喜地。菩萨摩诃萨。超愚夫地生如来家住平等忍。初无相智照胜义谛。一相平等非相无相。断诸无明灭三界贪。未来无量生死永不生故。大悲为首起诸大愿。于方便智念念修习无量胜行。非证非不证一切遍学故。非住非不住向一切智故。行于生死魔不动故。离我我所无怖畏故。无自他相常化众生故。自在愿力生诸净土故。善男子此初觉智。非如非智非有非无。无有二相方便妙用。非倒非住非动非静。二利自在如水与波。非一非异智起诸波罗蜜多亦非一异。于四阿僧祇劫。满足修习百万行愿。此地菩萨无三界业习更不造新。由随智力以愿生故。念念常行檀波罗蜜多。布施爱语利行同事。广大清净善能安住饶益众生。

　　复次离垢地菩萨摩诃萨。四无量心最胜寂灭。断嗔等习修一切行。所谓远离杀害不与不取心无染欲。得真实语得和合语。得柔软语得调伏语。常行舍心常起慈心住正直心。寂静纯善离破戒垢。行大慈观念念现前。于五阿僧祇劫。具足清净戒波罗蜜多。志意勇猛永离诸染。

　　复次发光地菩萨摩诃萨。住无分别灭无明闇。于无相忍而得三明。悉知三世无来无去。依四静虑四无色定。无分别智次第随顺。具足胜定得五神通。现身大小隐显自在。天眼清净悉见诸趣。天耳清净悉闻众声。以他心智知众生心。宿住能知无量差别。于六阿僧祇劫。行一切忍波罗蜜多。得大总持利益安乐。

　　复次焰慧地菩萨摩诃萨。修行顺忍无所摄受。永断微细身边见故。修习无边菩提分法。念处正勤神足根力觉道具足。为欲成就力无所畏不共佛法。于七阿僧祇劫。修习无量精进波罗蜜多。远离懈怠普利众生。

　　复次难胜地菩萨摩诃萨。以四无畏随顺真如。清净平等无差别相。断随小乘乐求涅槃。集诸功德具观诸谛。此苦圣谛集灭道谛。世俗胜义观无量谛。为利众生习诸技艺。文字医方赞咏戏笑。工巧咒术外道异论。吉凶占相一无错谬。但于众生不为损恼。为利益故咸悉开示。渐令安住无上菩提。知诸地中出道障道。于八阿僧祇劫。常修三昧开发诸行。

　　复次现前地菩萨摩诃萨。得上顺忍住三脱门。能尽三界集因集业粗现行相大悲增上。观诸生死无明闇覆。业集识种名色六处。触受爱取有生老死等。皆由着我无明业果。非有非无一相无相而不二故。于九阿僧祇劫。行百万空无相无愿三昧。得一切般若波罗蜜多无边光照。

　　复次远行地菩萨摩诃萨。修无生忍证法无别。断诸业果细现行相。住于灭定起殊胜行。虽常寂灭广化众生。示入声闻常随佛智。示同外道示作魔王。随顺世间而常出世。于十阿僧祇劫行百万三昧。善巧方便广宣法藏。一切庄严皆得圆满。

　　复次不动地菩萨摩诃萨。住无生忍体无增减。断诸功用心心寂灭。无身心相犹如虚空。此菩萨佛心菩提心涅槃心。悉皆不起由本愿故。诸佛加持能一念顷。而起智业双照平等。以十力智遍不可说大千世界。随诸众生普皆利乐。于千阿僧祇劫。满足百万大愿。心心趣入一切种一切智智。

　　复次善慧地菩萨摩诃萨。住上无生忍灭心心相。证智自在断无碍障。具大神通修力无畏。善能守护诸佛法藏。得无碍解法义词辩。演说正法无断无尽。一刹那顷于不可说诸世界中。随诸众生所有问难。一音解释普令欢喜。于万阿僧祇劫。能现百万恒河沙等诸佛神力。无尽法藏利益圆满。

　　复次法云地菩萨摩诃萨无量智慧。思惟观察从发信心。经百万阿僧祇劫。广集无量助道法。增长无边大福智。证业自在断神通障。于一念顷能遍十方百万亿阿僧祇世界微尘数国土。悉知一切众生心行上中下根为说三乘。普令修习波罗蜜多。入佛行处力无所畏。随顺如来寂灭转依。善男子从初习忍至金刚定。皆名为伏一切烦恼无相信忍。照胜义谛灭诸烦恼。生解脱智渐渐伏灭。以生灭心得无生灭。此心若灭即无明灭。金刚定前所有知见皆不名见。唯佛顿解具一切智。所有知见而得名见。善男子金刚三昧现在前时。而亦未能等无等等。譬如有人登大高台。普观一切无不斯了。若解脱位一相无相无生无灭。同真际等法性。满功德藏住如来位。善男子如是诸菩萨摩诃萨受持解说。皆往十方诸佛刹土。利安有情通达实相。如我今日等无有异。善男子十方法界一切如来。皆依此门而得成佛。若言越此得成佛者。是魔所说非是佛说。是故汝等应如是知如是见如是信解。尔时世尊欲重宣此义。而说偈言。

　　彼伏忍菩萨　　于佛法长养
　　坚固三十心　　名为不退转
　　初证平等性　　而生诸佛家
　　由初得觉悟　　名为欢喜地
　　远离于染污　　嗔等种种垢
　　具戒德清净　　名为离垢地
　　灭坏无明闇　　而得诸禅定
　　照曜由慧光　　名为发光地
　　清净菩提分　　远离身边见
　　智慧焰炽然　　名为焰慧地
　　如实知诸谛　　世间诸伎艺
　　种种利群生　　名为难胜地
　　观察缘生法　　无明至老死
　　能证彼甚深　　名为现前地
　　方便三摩地　　示现无量身
　　善巧应群生　　名为远行地
　　住于无相海　　一切佛加持
　　自在破魔军　　名为不动地
　　得四无碍解　　一音演一切
　　闻者悉欢喜　　名为善慧地
　　智慧如密云　　遍满于法界
　　普洒甘露法　　名为法云地
　　满足无漏界　　常净解脱身
　　寂灭不思议　　名为一切智

　　佛告波斯匿王。我灭度后法欲灭时。一切有情造恶业故。令诸国土种种灾起。诸国王等为护自身太子王子后妃眷属百官百姓一切国土。即当受持此般若波罗蜜多皆得安乐。我以是经付嘱国王。不付比丘比丘尼优婆塞优婆夷。所以者何无王威力不能建立。是故汝等常当受持读诵解说。大王吾今所化大千世界。百亿须弥百亿日月。一一须弥有四天下。此赡部洲十六大国。五百中国十万小国。是诸国中若七难起。一切国王为除难故。受持解说此般若波罗蜜多。七难即灭国土安乐。

　　波斯匿王言云何七难。佛言一者日月失度日色改变。白色赤色黄色黑色。或二三四五日并照。月色改变赤色黄色日月薄蚀。或有重轮一二三四五重轮现。二者星辰失度。彗星木星火星金星水星土等诸星各各为变或时昼出。三者龙火鬼火人火树火。大火四起焚烧万物。四者时节改变寒暑不恒。冬雨雷电夏霜冰雪。雨土石山及以砂砾。非时降雹雨赤黑水。江河泛涨流石浮山。五者暴风数起昏蔽日月。发屋拔树飞沙走石。六者天地亢阳陂池竭涸。草木枯死百谷不成。七者四方贼来侵国内外。兵戈竞起百姓丧亡。大王我今略说如是诸难。其有日昼不现月夜不现。天种种灾无云雨雪。地种种灾崩裂震动。或复血流鬼神出现鸟兽怪异。如是灾难无量无边。一一灾起皆须受持。读诵解说此般若波罗蜜多。

　　尔时十六国王。闻佛所说皆悉惊怖。波斯匿王白佛言世尊。何故天地有是灾难。佛言大王由赡部洲。大小国邑一切人民。不孝父母不敬师长。沙门婆罗门国王大臣不行正法。由此诸恶有是难兴。大王般若波罗蜜多。能出生一切诸佛法。一切菩萨解脱法。一切国王无上法。一切有情出离法。如摩尼宝体具众德。能镇毒龙诸恶鬼神。能遂人心所求满足。能应轮王名如意珠。能令难陀跋难陀等诸大龙王。降霔甘雨润泽草木。若于闇夜置高幢上。光照天地明如日出。此般若波罗蜜多亦复如是。汝等诸王应作宝幢及以幡盖。烧香散花广大供养。宝函盛经置于宝案。若欲行时常导其前。所在住处作七宝帐。众宝为座置经于上。种种供养如事父母。亦如诸天奉事帝释。大王我见诸国一切人王。皆由过去侍五百佛恭敬供养得为帝王。一切圣人得道果者。来生其国作大利益。若王福尽无道之时。圣人舍去灾难竞起。大王若未来世有诸国王。建立正法护三宝者。我令五方菩萨摩诃萨众往护其国。

　　东方金刚手菩萨摩诃萨。手持金刚杵放青色光。与四俱胝菩萨往护其国。

　　南方金刚宝菩萨摩诃萨。手持金刚摩尼放日色光。与四俱胝菩萨往护其国。

　　西方金刚利菩萨摩诃萨。手持金刚剑放金色光。与四俱胝菩萨往护其国。

　　北方金刚药叉菩萨摩诃萨。手持金刚铃放琉璃色光。与四俱胝药叉往护其国。

　　中方金刚波罗蜜多菩萨摩诃萨。手持金刚轮放五色光。与四俱胝菩萨往护其国是五菩萨摩诃萨。各与如是无量大众。于汝国中作大利益。当立形像而供养之尔时金刚手菩萨摩诃萨等。即从座起顶礼佛足。却住一面而白佛言。世尊我等本愿承佛神力。十方世界一切国土若有此经受持读诵解说之处。我当各与如是眷属。于一念顷即至其所。守护正法建立正法。令其国界无诸灾难。刀兵疾疫一切皆除。世尊我有陀罗尼能加持拥护。是一切佛本所修行速疾之门。若人得闻一经于耳。所有罪障悉皆消灭。况复诵习而令通利。以法威力当令国界永无众难。即于佛前异口同音说陀罗尼曰。

　　娜谟啰怛娜(二合)怛啰(二合)夜野(一)娜莫(引)阿哩夜(二合)吠(无盖反)[口*路]者娜(引)野(二)怛他(引)[薩/女]多(引)夜啰诃(二合)谛(三)三藐二没驮(引)野(四)娜莫阿(引)哩野(二合五)三满多跋捺啰(二合引)野(六)冒地萨怛嚩(二合引)野(七)摩诃萨怛嚩(二合引)野(八)摩贺迦(引)噜抳迦(引)野(九)怛儞野(二合)他(引十)枳穰(二合)娜钵啰(二合)儞(引)闭(十一)恶乞叉(二合)野句势(十二)钵啰(二合)底婆(引)娜嚩底(十三)萨嚩没驮(引)嚩路枳谛(十四)瑜誐跛哩儞涩跛(二合)宁(十五)俨避(引)啰努啰嚩誐(引)系(十六)底哩野(三合)特嚩(二合十七)跛哩儞涩跛(二合)宁(十八)冒地质多散惹娜儞(十九)萨嚩(引)毗晒迦毗(引)色讫谛(二合二十)达磨娑(引)誐啰三步谛(二十一)阿慕伽室啰(二合)嚩儜(二十二)摩贺三满多跋奈啰(二合)步弥(二十三)涅(奴逸反)哩野(二合)谛(二十四)尾野(二合)羯啰(二合)拏(二十五)跛哩钵啰(二合)跛儞(二十六)萨嚩悉驮(二十七)娜么塞讫哩(三合)谛(二十八)萨嚩冒地萨怛嚩(二合二十九)散惹娜儞(三十)婆誐嚩底(丁以反上同三十一)没驮(引)么谛(三十二)阿啰儞迦啰奶(三十三)阿啰拏迦啰奶(三十四)摩贺钵罗(二合)枳穰(二合三十五)播啰弭谛娑嚩(二合)贺(三十六)

　　尔时世尊闻是说已。赞金刚手等诸菩萨言。善哉善哉。若有诵持此陀罗尼者。我及十方诸佛悉常加护。诸恶神鬼。敬之如佛。不久当得阿耨多罗三藐三菩提。

　　大王吾以此经付嘱汝等。毗舍离国憍萨罗国。室罗筏国摩伽陀国。波罗痆斯国迦毗罗国。拘尸那国憍睒弥国。般遮罗国波吒罗国。末土罗国乌尸尼国。奔吒跋多国。提婆跋多国。迦尸国瞻波国。如是一切诸国王等。皆应受持般若波罗蜜多。

　　时诸大众阿修罗等。闻佛所说诸灾难事。身毛皆竖高声唱言。愿我未来不生彼国。时十六王即舍王位修出家道。具八胜处十一切处。得伏忍言忍无生法忍。

　　尔时一切天人大众阿修罗等。散曼陀罗花曼殊沙花。婆师迦花苏曼那花。以供养佛。随其种性得三脱门。生空法空菩提分法。无量无数菩萨摩诃萨。散拘勿头花波头摩花而供养佛。无量三昧悉皆现前。得住顺忍无生法忍。无量无数菩萨摩诃萨。得恒河沙诸三昧门。真俗平等具无碍解。常起大悲于百万亿阿僧祇佛刹微尘数世界。广利众生现身成佛。

嘱累品第八

　　佛告波斯匿王今诫汝等。吾灭度后正法欲灭。后五十年后五百年。后五千年无佛法僧。此经三宝付诸国王建立守护。令我四部诸弟子等。受持读诵解其义理。广为众生宣说法要。令其修习出离生死。

　　大王后五浊世。一切国王王子大臣。自恃高贵破灭吾教。明作制法。制我弟子比丘比丘尼。不听出家修行正道。亦复不听造佛塔像。白衣高座比丘地立。与兵奴法等无有异。当知尔时法灭不久。

　　大王破国因缘皆汝自作。恃己威力制四部众不听修福。诸恶比丘受别请法。知识比丘共为一心。互相亲善斋会求福。是外道法都非我教。百姓疾疫无量苦难。当知尔时国土破灭。大王法末世时国王大臣四部弟子。各作非法横与佛教。作诸过咎非法非律。系缚比丘如破狱囚。当知尔时法灭不久。

　　大王我灭度后四部弟子。一切国王王子百官。乃是任持护三宝者。而自破灭如师子身中虫。自食师子肉非外道也。坏我法者得大过咎。正法衰薄民无正行。诸恶渐增其寿日减。无复孝子六亲不和。天龙不祐恶鬼恶龙日来侵害。灾怪相继为祸纵横。当堕地狱傍生饿鬼。若得为人贫穷下贱诸根不具。如影随形如响应声。如人夜书火灭字存。毁法果报亦复如大王未来世中一切国王王子大臣。与我弟子横立记籍设官典主。大小僧统非理役使。当知尔时佛法不久。

　　大王未来世中一切国王四部弟子。当依十方一切诸佛。常所行道建立流通。而恶比丘为求名利不依我法。于国王前自说过患作破法缘。其王不别信受此语。横立制法不依佛戒。当知尔时法灭不久。

　　大王未来世中国王大臣四部弟子。自作破法破国因缘。身自受之非佛法咎。天龙舍去五浊转增。若具说者穷劫不尽。

　　尔时十六大国王。闻说未来如是诸诫。悲啼号泣声动三千。天地昏闇光明不现。时诸王等各各至心受持佛语。不制四部出家学道当如佛教。

　　尔时恒河沙等无量大众皆共叹言。当尔之时世间空虚是无佛世。

　　尔时波斯匿王白佛言。世尊当何名此经。我等云何奉持。佛告大王。此经名为仁王护国般若波罗蜜多。亦得名为甘露法药。若有服行能愈诸疾。大王般若波罗蜜多所有功德。犹如虚空不可测量。若有受持读诵之者。所获功德能护仁王及诸众生。犹如垣墙亦如城壁。是故汝等应当受持。

　　佛说是经已。弥勒师子吼等无量菩萨摩诃萨。舍利弗须菩提等无量声闻。欲界色界无量天人。比丘比丘尼优婆塞优婆夷。阿修罗等一切大众。闻佛所说皆大欢喜信受奉行。


【回向】
愿以此功德 普及于一切 我等与众生 皆共成佛道
【开经偈】
无上甚深微妙法 百千万劫难遭遇 我今见闻得受持 愿解如来真实义
	
	
	</chapter>
	<chapter name="佛说大乘庄严宝王经">
	
	佛说大乘庄严宝王经四卷
宋西天中印度惹烂驮啰国三藏沙门天息灾奉诏译

佛说大乘庄严宝王经卷第一

　　如是我闻：一时，世尊在舍卫国祇树给孤独园，与大苾刍众千二百五十人俱，并诸菩萨摩诃萨众。其名曰：金刚手菩萨摩诃萨、智见菩萨摩诃萨、金刚军菩萨摩诃萨、秘密藏菩萨摩诃萨、虚空藏菩萨摩诃萨、日藏菩萨摩诃萨、无动菩萨摩诃萨、宝手菩萨摩诃萨、普贤菩萨摩诃萨、证真常菩萨摩诃萨、除盖障菩萨摩诃萨、大勤勇菩萨摩诃萨、药王菩萨摩诃萨、观自在菩萨摩诃萨、执金刚菩萨摩诃萨、海慧菩萨摩诃萨、持法菩萨摩诃萨等，八十俱胝菩萨皆来集会。
　　是时，复有三十二诸天子众皆来集会，大自在天及那罗延天而为上首。帝释天王、索诃世界主大梵天王、日天、月天、风天、水天，如是诸天众等皆来集会。复有百千龙王，所谓阿钵逻罗龙王、曀攞钵怛哩(二合)龙王、底铭[口+疑][卓+隶]龙王、主地龙王、百头龙王、虎虏[糸+尼]拏龙王、得叉计龙王、牛头龙王、鹿头龙王、难陀龙王、跋难陀龙王、鱼子龙王、无热恼龙王、娑蘖哩拏龙王，如是诸龙王等皆来集会。
　　复有百千彦达嚩王，所谓鼓音彦达嚩王、妙声彦达嚩王、千臂彦达嚩王、天主彦达嚩王、身欢喜彦达嚩王、种种乐音彦达嚩王、庄严彦达嚩王、现童子身彦达嚩王、妙臂彦达嚩王、法乐彦达嚩王，如是等诸彦达嚩王皆来集会。
　　复有百千紧那啰王，所谓妙口紧那啰王、宝冠紧那啰王、熙怡紧那啰王、欢喜紧那啰王、轮庄严紧那啰王、珠宝紧那啰王、大腹紧那啰王、坚固精进紧那啰王、妙勇紧那啰王、百口紧那啰王、大树紧那啰王，如是等诸紧那啰王皆来集会。
　　复有百千天女，所谓最上天女、妙严天女、金带天女、庄严天女、闻持天女、甘露月天女、清净身天女、宝光天女、花身天女、天面天女、口演五乐音天女、快乐天女、金鬘天女、青莲华天女、宣法音天女、妙乐天女、乐生天女、妙严相天女、严持天女、布施天女、洁已天女，如是诸天女等亦来集会。
　　复有百千诸龙王女，所谓妙严持龙女、母呰邻那龙女、三髻龙女、和容龙女、胜吉祥龙女、电眼龙女、电光龙女、妙山龙女、百眷属龙女、大药龙女、月光龙女、一首龙女、百臂龙女、受持龙女、无烦恼龙女、善庄严龙女、白云龙女、乘车龙女、未来龙女、多眷属龙女、海腹龙女、盖面龙女、法座龙女、妙手龙女、海深龙女、妙高吉祥龙女，如是诸龙女等亦来集会。
　　复有百千彦达嚩女，所谓爱面彦达嚩女、爱施彦达嚩女、无见彦达嚩女、妙吉祥彦达嚩女、金刚鬘彦达嚩女、妙鬘彦达嚩女、树林彦达嚩女、百花彦达嚩女、花敷彦达嚩女、宝鬘彦达嚩女、妙腹彦达嚩女、吉祥王彦达嚩女、鼓音彦达嚩女、妙庄严彦达嚩女、丰礼彦达嚩女、法爱彦达嚩女、法施彦达嚩女、青莲华彦达嚩女、百手彦达嚩女、莲华吉祥彦达嚩女、大莲华彦达嚩女、体清净彦达嚩女、自在行彦达嚩女、施地彦达嚩女、施果彦达嚩女、师子步彦达嚩女、炬母那花彦达嚩女、妙意彦达嚩女、惠施彦达嚩女、天语言彦达嚩女、爱忍辱彦达嚩女、乐真寂彦达嚩女、宝牙彦达嚩女、帝释乐彦达嚩女、世主眷属彦达嚩女、鹿王彦达嚩女、变化吉祥彦达嚩女、焰峰彦达嚩女、贪解脱彦达嚩女、瞋解脱彦达嚩女、痴解脱彦达嚩女、善知识眷属彦达嚩女、宝座彦达嚩女、往来彦达嚩女、火光彦达嚩女、月光彦达嚩女、遍照眼彦达嚩女、金耀彦达嚩女、乐善知识彦达嚩女，如是等诸彦达嚩女亦来集会。
　　复有百千紧那啰女，所谓一意紧那啰女、深意紧那啰女、风行紧那啰女、水行紧那啰女、乘空紧那啰女、迅疾紧那啰女、财施紧那啰女、妙牙紧那啰女、无动吉祥紧那啰女、染界紧那啰女、炽盛光遍紧那啰女、妙吉祥紧那啰女、宝箧紧那啰女、观财紧那啰女、端严紧那啰女、金刚面紧那啰女、金色紧那啰女、殊妙庄严紧那啰女、广额紧那啰女、围绕善知识紧那啰女、主世紧那啰女、虚空护紧那啰女、庄严王紧那啰女、珠髻紧那啰女、总持珠紧那啰女、明人围绕紧那啰女、百名紧那啰女、施寿紧那啰女、护持佛法紧那啰女、法界护紧那啰女、上庄严紧那啰女、刹那上紧那啰女、求法常持紧那啰女、时常见紧那啰女、无畏紧那啰女、趣解脱紧那啰女、常秘密紧那啰女、驶总持紧那啰女、釰光焰紧那啰女、地行紧那啰女、护天主紧那啰女、妙天主紧那啰女、宝王紧那啰女、忍辱部紧那啰女、行施紧那啰女、多住处紧那啰女、持战器紧那啰女、妙严紧那啰女、妙意紧那啰女，如是等诸紧那啰女亦来集会。
　　复有百千邬波索迦邬波斯迦亦来集会，及余无数在家、出家之众，百千异见外道尼干他等亦皆来于大集会中。
　　是时，大阿鼻地狱出大光明，其光遍照祇陀林园。其园悉皆变成清净，现天摩尼宝庄严柱微妙圆满，现大楼阁金宝校饰。复现诸房，现黄金房，白银为门；现白银房，黄金为门；现金银间错房，金银间错以为其门。现金银间错宝庄严殿，金银间错妙宝庄严以为其柱：现黄金殿，白银为柱；现白银殿，黄金为柱；或白银殿，天诸妙宝以严其柱。祇陀林树上，现种种天妙众宝而为庄严。复现黄金劫树，白银为叶。其树上有种种庄严，悬挂百种上妙衣服娇奢耶等，复有百千真珠璎珞宝网罗上，复有百千上妙宝冠珥珰、缯带玲珑杂宝而严饰之，复有上妙杂华、上妙卧具、微妙宝箧以为严饰，如是种种庄严劫树，出现其数而有百千。其祇陀林众园门楼，金刚妙宝以为阶陛，其楼上有无数殊妙缯彩、真珠璎珞如是庄严。复有百千上妙宝池，八功德水充满其中，而有上妙圆满杂华，所谓优钵罗华、矩母那华、奔拏哩(引)迦华、曼那啰华、摩诃曼那啰华、优昙钵罗华等盈满池中。复有种种上妙华树，所谓瞻波迦华树、迦啰尾啰华树、波吒攞华树、妙解脱华树、香雨华树、妙意华树，有如是等悦意华树。其祇树园现如是等希有净妙庄严之相。
　　是时，会中有除盖障菩萨摩诃萨，从座而起，偏袒右肩，右膝著地，合掌恭敬，瞻仰尊颜而白佛言：“希有世尊！我今心中而有疑事欲问如来，唯愿世尊听我所问。世尊，今于此处有大光明，为从何来？以何因缘而现如是希奇之相？”
　　尔时，世尊告除盖障菩萨言：“善男子，汝等谛听！吾当为汝分别解说。此大光明是圣观自在菩萨摩诃萨，入大阿鼻地狱之中，为欲救度一切受大苦恼诸有情故；救彼苦已复入大城，救度一切饿鬼之苦。”
　　是时，除盖障菩萨摩诃萨，复白佛言：“世尊，其大阿鼻地狱，周围铁城，地复是铁。其城四周无有间断，猛火烟焰恒时炽燃。如是恶趣地狱之中，有大镬汤其水涌沸，而有百千俱胝那庾多有情，悉皆掷入镬汤之中，譬如水锅煎煮诸豆，盛沸之时或上或下，而无间断煮之麋烂，阿鼻地狱其中有情受如是苦。世尊，圣观自在菩萨摩诃萨，以何方便入于其中？”
　　世尊复告除盖障菩萨摩诃萨言：“善男子，由如转轮圣王入天摩尼宝园；如是，善男子，圣观自在菩萨摩诃萨，入大阿鼻地狱之时，其身不能有所障碍。时阿鼻地狱一切苦具，无能逼切菩萨之身，其大地狱猛火悉灭成清凉地。是时狱中阎魔狱卒，心生惊疑怪未曾有，何故此中忽然变成如是非常之相？是时，观自在菩萨摩诃萨入其狱中，破彼镬汤，猛火悉灭，其大火坑变成宝池，池中莲华大如车轮。是时阎魔狱卒见是事已，将诸治罚器杖、弓剑锤棒、弓箭铁轮、三股叉等，往诣阎魔天子，到已白言：‘大王决定能知我此业报之地，以何事故悉皆灭尽？’时阎魔天子言：‘云何汝所业报之地悉皆灭尽？’复白阎魔天子言：‘彼大阿鼻地狱变成清凉，如是事时，有一色相端严之人，发髻顶戴天妙宝冠庄严其身入地狱中，镬汤破坏，火坑成池，池中莲华大如车轮。’是时，阎魔天子谛心思惟：‘是何天人威力如是？为大自在天，为那罗延等，到彼地狱变现如是不可思议？为是大力十头罗刹威神变化耶？’尔时，阎魔天子以天眼通观此天上；观诸天已，是时复观阿鼻地狱，见观自在菩萨摩诃萨；如是见已，速疾往诣观自在菩萨摩诃萨所，到已头面礼足，发诚实言以偈赞曰：

　　“‘归命莲华王， 大悲观自在！
　　　　大自在吉祥， 能施有情愿。
　　　　具大威神力， 降伏极暴恶，
　　　　暗趣为明灯， 睹者皆无畏。
　　　　示现百千臂， 其眼亦复然，
　　　　具足十一面， 智如四大海，
　　　　爱乐微妙法。 
　　　　为救诸有情， 龟鱼水族等， 
　　　　最上智如山， 施宝济群生。 
　　　　最上大吉祥， 具福智庄严， 
　　　　入于阿鼻狱， 变成清凉地。 
　　　　诸天皆供养， 顶礼施无畏， 
　　　　说六波罗蜜， 恒燃法灯炬。 
　　　　法眼逾日明， 端严妙色相， 
　　　　身相如金山， 妙腹深法海。 
　　　　真如意相应， 妙德口中现， 
　　　　积集三摩地， 无数百千万。 
　　　　有无量快乐， 端严最上仙， 
　　　　恐怖恶道中， 枷锁得解脱。
　　　　施一切无畏， 眷属众围绕，
　　　　所愿皆如意， 如获摩尼宝。 
　　　　破坏饿鬼城， 开为寂静道， 
　　　　救度世间病， 如盖覆于幢。 
　　　　难陀跋难陀， 二龙为络腋，
　　　　手执不空索， 现无数威德，
　　　　能破三界怖。
　　　　金刚手药叉， 罗刹及步多，
　　　　尾多拏枳儞， 及与栱畔拏，
　　　　阿钵娑么啰， 悉皆怀恐怖。
　　　　优钵罗华眼， 明主施无畏，
　　　　一切烦恼等， 种种皆解脱。
　　　　入于微尘数， 百千三摩地，
　　　　开示诸境界； 一切恶道中，
　　　　皆令得解脱， 成就菩提道。’

　　“是时，阎魔天子种种赞叹供养观自在菩萨摩诃萨已，旋绕三匝却还本处。”
　　尔时，除盖障菩萨复白佛言：“世尊，彼观自在菩萨摩诃萨，救是苦已，还来于此会中耶？”
　　佛告除盖障菩萨言：“善男子，彼观自在菩萨，从大阿鼻地狱出已，复入饿鬼大城。其中有无数百千饿鬼口出火焰，烧燃面目，形体枯瘦，头发蓬乱，身毛皆竖，腹大如山，其咽如针。是时，观自在菩萨摩诃萨往诣饿鬼大城，其城炽燃业火悉灭变成清凉。时有守门鬼将，执热铁棒，丑形巨质，两眼深赤，发起慈心：‘我今不能守护如是恶业之地。’是时，观自在菩萨摩诃萨起大悲心，于十指端各各出河，又于足指亦各出河，一一毛孔皆出大河。是诸饿鬼饮其中水，饮是水时，咽喉宽大，身相圆满，复得种种上味饮食悉皆饱满。此诸饿鬼既获如是利益安乐，各各心中审谛思惟：‘南赡部洲人，何故常受清凉安隐快乐？’其中或有善能常行恭敬孝养父母者，或有善能惠施遵奉善知识者，或有聪慧明达常好大乘者，或有善能行八圣道者，或有善能击法犍稚者，或有善能修破坏僧伽蓝者，或有善能修故佛塔者，或有善能修破损塔相轮者，或有善能供养尊重法师者，或有善能见如来经行处者，或有善能见菩萨经行处者，或有善能见辟支佛经行处者，或有善能见阿罗汉经行处者，作是思惟：‘南赡部洲有如是等修行之事。’是时此《大乘庄严宝王经》中，自然出微妙声。是诸饿鬼得闻其声，所执身见虽如山峰及诸烦恼，金刚智杵破坏无余，便得往生极乐世界，皆为菩萨，名随意口。是时，观自在菩萨摩诃萨救斯苦已，又往他方诸世界中救度有情。”
　　是时，除盖障复白佛言：“世尊，观自在菩萨摩诃萨，来于此处救度有情耶？”
　　世尊告言：“善男子，是观自在菩萨，救度无数百千俱胝那庾多有情恒无间息，具大威力过于如来。”
　　除盖障白言：“世尊，观自在菩萨摩诃萨，云何有如是大威神力？”
　　佛告善男子：“于过去劫有佛出世，名尾钵尸如来、应供、正遍知、明行足、善逝、世间解、无上士、调御丈夫、天人师、佛世尊。我于是时，于一长者家为子，名妙香口，于彼佛所闻是观自在菩萨威神功德。”
　　时，除盖障白言：“世尊所闻观自在菩萨摩诃萨，威神功德其事云何？”
　　世尊告言：“观自在菩萨，于其眼中而出日月，额中出大自在天，肩出梵王天，心出那罗延天，牙出大辩才天，口出风天，脐出地天，腹出水天，观自在身出生如是诸天。时观自在菩萨，告大自在天子言：‘汝于未来末法世时，有情界中而有众生执著邪见，皆谓汝于无始已来为大主宰，而能出生一切有情。是时，众生失菩提道，愚痴迷惑作如是言：

　　“‘此虚空大身， 大地以为座，
　　　　境界及有情， 皆从是身出。’

　　“如是，善男子，我于尾钵尸如来所，闻是已后复有佛出，号式弃如来、应供、正遍知、明行足、善逝、世间解、无上士、调御丈夫、天人师、佛世尊。除盖障，我于是时，为勇施菩萨摩诃萨，于彼佛所闻观自在菩萨摩诃萨威神功德。”
　　除盖障言：“世尊所闻观自在菩萨摩诃萨，威神功德其事云何？”
　　佛言：“是时式弃如来会中，有一切天、龙、药叉、阿苏啰、蘖噜拏、摩护啰誐、人及非人悉来集会。时彼世尊，于是众中欲说法时，口放种种杂色光明，所谓青色青光、黄色黄光、赤色赤光、白色白光、红色红光、玻胝迦色玻胝迦光、金色金光。其光遍照十方一切世界，其光还来绕佛三匝却入于口。
　　“时彼会中，有宝手菩萨摩诃萨，从座而起，偏袒右肩，右膝著地，合掌恭敬，白世尊言：‘何因何缘出现斯瑞？’佛告：‘善男子，极乐世界有观自在菩萨摩诃萨，欲来于此故现斯瑞。’彼观自在来此之时，出现种种劫树、华树、矩母那华树、瞻波迦华树，复现杂华宝池树，雨种种妙华，又雨诸宝摩尼真珠、琉璃、螺贝、璧玉、珊瑚等宝，又雨天衣如云而下。彼时祇树给孤独园七宝出现，所谓金轮宝、象宝马、宝珠宝、女宝、主藏宝、主兵宝。如是七宝出现之时，其地悉皆变成金色。是时，观自在菩萨摩诃萨，出彼极乐世界之时，地六震动。
　　“尔时，宝手菩萨摩诃萨，白世尊言：‘以何因缘出现斯瑞？’佛言：‘善男子，是观自在菩萨摩诃萨，欲来到此故现斯瑞。’是时，又雨适意妙华及妙莲华。时，观自在菩萨手执金色光明千叶莲华，来诣佛所顶礼佛足，持是莲华奉上世尊：‘此华是无量寿佛令我持来！’世尊受是莲华，致在左边。佛告观自在菩萨摩诃萨：‘汝今现是神力功德庄严，于意云何？’观自在言：‘我为救度一切恶趣诸有情故，所谓一切饿鬼、阿鼻地狱、黑绳地狱、等活地狱、烧燃地狱、煻煨地狱、镬汤地狱、寒水地狱。如是等大地狱中所有众生，我皆救拔离诸恶趣，当得阿耨多罗三藐三菩提。’是时，观自在菩萨如是说已，顶礼佛足，礼毕而去忽然不现，由如火焰入于虚空。
　　“尔时，宝手菩萨白言：‘世尊，我今有疑欲问如来，愿为宣说。观自在菩萨，有何福德而能现是神力？’佛言：‘如殑伽河沙数如来应正等觉，以天妙衣及以袈裟，饮食、汤药、坐卧具等，供养如是诸佛所获福德，与观自在菩萨一毛端福其量无异。善男子，又如四大洲，于其一年十二月中，于昼夜分恒降大雨，我能数其一一滴数。善男子，观自在菩萨所有福德，而我不能说尽数量。善男子，又如大海，深广八万四千踰缮那，如是四大海水，我能数其一一滴数。善男子，观自在菩萨所有福德，而我不能说尽数量。善男子，又如四大洲所有四足有情，师子、象、马、虎、狼、熊、鹿、牛、羊，如是一切四足之类，我悉能数一一身中所有毛数。善男子，观自在菩萨所有福德，而我不能说尽数量。善男子，又如有人，以天金宝造作如微尘数如来形像，而于一日皆得成就种种供养，所获福德而我悉能数其数量。善男子，观自在菩萨所有福德，而我不能说尽数量。善男子，又如一切树林，我能数其一一叶数；观自在菩萨所有福德，而我不能说尽数量。善男子，又如四大洲所有男子女人、童男童女，如是之人皆成预流果、一来、不还、阿罗汉果、缘觉、菩提，如是所有福德，与观自在菩萨一毛端福其量无异。’
　　“是时，宝手菩萨白世尊言：‘我从昔已来，所未曾见亦未曾闻，诸佛如来有于如是福德之者。世尊，观自在位居菩萨，云何而有如是福德耶？’佛告：‘善男子，非独此界唯我一身，乃至他方无数如来应正等觉俱集一处，亦不能说尽观自在菩萨福德数量。善男子，于此世界若有人，能忆念观自在菩萨摩诃萨名者，是人当来远离生老病死轮回之苦，犹如鹅王随风而去，速得往生极乐世界，面见无量寿如来听闻妙法。如是之人而永不受轮回之苦，无贪瞋痴，无老病死，无饥馑苦，不受胎胞生身之苦，承法威力莲华化生，常居彼土候是观自在菩萨摩诃萨，救度一切有情，皆得解脱坚固愿满。’
　　“是时，宝手菩萨白世尊言：‘此观自在而于何时，救度一切有情，皆得解脱坚固愿满？’世尊告言：‘有情无数，常受生死轮回无有休息。是观自在为欲救度如是有情证菩提道，随有情类现身说法：应以佛身得度者，即现佛身而为说法；应以菩萨身得度者，即现菩萨身而为说法；应以缘觉身得度者，即现缘觉身而为说法；应以声闻身得度者，即现声闻身而为说法；应以大自在天身得度者，即现大自在天身而为说法；应以那罗延身得度者，即现那罗延身而为说法；应以梵王身得度者，即现梵王身而为说法；应以帝释身得度者，即现帝释身而为说法；应以日天子身得度者，即现日天子身而为说法；应以月天子身得度者，即现月天子身而为说法；应以火天身得度者，即现火天身而为说法；应以水天身得度者，即现水天身而为说法；应以风天身得度者，即现风天身而为说法；应以龙身得度者，即现龙身而为说法；应以频那夜迦身得度者，即现频那夜迦身而为说法；应以药叉身得度者，即现药叉身而为说法；应以多闻天王身得度者，即现多闻天王身而为说法；应以人王身得度者，即现人王身而为说法；应以宰官身得度者，即现宰官身而为说法；应以父母身得度者，即现父母身而为说法。善男子，观自在菩萨摩诃萨，随彼有情应可度者，如是现身而为说法，救诸有情皆令当证如来涅槃之地。’
　　“是时，宝手菩萨白世尊言：‘我未曾见闻如是不可思议希有！世尊，观自在菩萨摩诃萨，有如是不可思议，实未曾有！’佛告：‘善男子，此南赡部洲为金刚窟，彼有无数百千万俱胝那庾多阿苏啰止住其中。善男子，观自在菩萨摩诃萨现阿苏啰身，为是阿苏啰说此《大乘庄严宝王经》。阿苏啰众得闻是经，皆发慈善之心，而以手掌捧观自在菩萨摩诃萨足，听斯正法皆得安乐。若人得闻如是经王而能读诵，是人若有五无间业皆得消除，临命终时有十二如来，而来迎之告是人言：“善男子，勿应恐怖，汝既闻是《大乘庄严宝王经》！”示种种道往生极乐世界，有微妙盖、天冠珥珰、上妙衣服；现如是相，命终决定往生极乐世界。宝手，观自在菩萨摩诃萨，最胜无比现阿苏啰身，令彼阿苏啰当得涅槃之地。’是时，宝手菩萨头面著地，礼世尊足，礼已而退。

佛说大乘庄严宝王经卷第二

　　“于是式弃佛后，有佛出世，号尾舍浮如来、应供、正遍知、明行足、善逝、世间解、无上士、调御丈夫、天人师、佛世尊。除盖障，我于是时为忍辱仙人，住处深山，其间硗确嵚崟，无人能到久住其中。是时，我于彼如来处，闻是观自在菩萨摩诃萨威神功德。
　　“是观自在入于金地现身，为彼覆面有情，而说妙法示八圣道，皆令当得涅槃之地。出此金地又入银地，是处有情而皆四足止住其中。观自在菩萨摩诃萨，救彼有情而为说法：‘汝应谛听如是正法，当须发心审谛思惟。我今示汝涅槃资粮！’是诸有情于观自在前立，白菩萨言：‘无眼有情救为开明令见其道，无恃怙者为作父母令得恃怙，黑闇道中为燃明炬开示解脱正道。有情若念菩萨名号而得安乐，我等常受如是苦难。’是时，此等一切有情，闻《大乘庄严宝王经》，得闻是已皆得安乐获不退地。
　　“是时，观自在菩萨摩诃萨，出于是中又入铁地，而于是处禁大力阿苏啰王。菩萨往是处时现身如佛，是时大力阿苏啰王，远来迎是观自在菩萨摩诃萨。阿苏啰王宫中有无数眷属，其中多是背伛矬陋。如是眷属皆来亲觐礼观自在菩萨摩诃萨足，而说偈曰：

　　“‘我今生得果， 所愿悉圆满，
　　　　如意之所希， 斯是我正见。

　　“‘既得见于菩萨，我及诸眷属皆得安乐。’于是以宝座献观自在菩萨，恭敬合掌白言：‘我等眷属从昔已来，好乐邪淫，常怀瞋怒，爱杀生命，造是罪业我心忧愁，恐怖老死轮回，受诸苦恼无主无依。垂愍救度，为说开解禁缚之道！’观自在言：‘善男子，如来应正等觉常行乞食，若能施食，所获福德说无有尽。善男子，非唯我身，在阿苏啰窟说不能尽，乃至如十二殑伽河沙数如来应正等觉，俱在一处，而亦不能说尽如是福德数量。善男子，所有微尘，我能数其如是数量。善男子，施如来食所获福德，而我不能说尽数量。善男子，又如大海，我能数其一一滴数。善男子，施如来食所获福德，而我不能说尽数量。善男子，又如四大洲，所有男子女人、童子童女，悉皆田种满四大洲，不植余物唯种芥子，龙顺时序降澍雨泽；芥子成熟，于一洲内以为其场，治践俱毕都成大聚。善男子，如是我能数尽一一粒数。善男子，施如来食所获福德，而我不能说尽数量。善男子，又如妙高山王，入水八万四千踰缮那，出水八万四千踰缮那。善男子，如是山王以为纸，积以大海水充满其中皆为墨汁，以四大洲所有一切男子女人、童子童女，悉皆书写妙高山量，所积纸聚书尽无余，如是我能数其一一字数。善男子，施如来食所获福德，而我不能说尽数量。善男子，如是一切书写之人，皆得十地菩萨之位，如是菩萨所有福德，与施如来一食福德其量无异。善男子，又如殑伽河沙数大海之中所有沙数，我能数其一一沙数。善男子，施如来食所获福德，而我不能说尽数量。’
　　“是时，大力阿苏啰王闻说是事，涕泪悲泣盈流面目，心怀懊恼哽曀吁嗟，白观自在菩萨摩诃萨言：‘我于往昔而行布施，所施之境垢黑非法。由斯施故，我今并诸眷属，反受禁缚在于恶趣受斯业报。于今何故持少分食，奉施如来变成甘露？我从昔来愚痴无智，习行外道婆罗门法。时有一人身形矬陋，来于我所求丐所须。我当具办种种宝冠、金银耳镮、上妙衣服、宝庄严具、阏伽器等。复有百千象马宝车、真珠璎珞、宝网庄严、悬众妙缨而校饰之，种种宝盖宝网絻罗张施其上，系诸宝铃震响丁丁。复有一千黄牛，毛色姝好，白银严蹄，黄金饰角，又以真珠杂宝而为庄校。复有一千童女，形体姝妙，容貌端严状如天女，首饰天冠、金宝珥珰、种种妙衣、间厕宝带、指镮宝钏、璎珞玲珑、微妙华鬘，如是种种严饰其身。复有无数百千杂宝之座，复有金银杂宝积聚无数，又有群牛数百千万及牧放人，又有无数如天上味香美饮食，又有无数宝铃、无数金银师子之座、无数金柄妙拂、无数七宝庄严伞盖。办具如是种种作大施时，而有百千小王皆来集会，百千婆罗门亦皆来集，无数百千万刹帝利众亦来集会，时我见已心怀疑怪。当于是时，唯我最尊，具大势力统领大地。我依婆罗门法，专为忏悔宿世恶业，而欲杀诸刹帝利等及诸妻子眷属，取其心肝割剖祀天，觊其罪灭。是时，百千万刹帝利小王，我以枷锁禁在铜窟，及无数百千边地之人悉皆禁是窟中，而以铁橛上安铁索，系缚诸刹帝利手足。时我于窟造立其门，以之常木为第一重门，以佉你啰木为第二重门，复用其铁为第三重门，又以熟铜为第四重门，又以生铜为第五重门，又以白银为第六重门，又以黄金为第七重门。如是七重门上，各以五百关锁而牢固之，又于一一门上各置一山。是时，有那罗延天，忽于一日现身为蝇而来探视，又于一日而现蜂形，又于一日而现猪身，又于一日现非人相，如是日日身相变异而相探觑。我时心中思惟，作是婆罗门法。那罗延天见作斯法，来于铜窟而相破坏，去除门上七山，一一弃掷异处，高声唤彼所禁人言：“无胜天子等，汝身受大苦恼，汝等身命为存活耶？为当已死？”此诸人等闻其唤问，随声应言：“我命今在！那罗延天尊，大力精进，救我苦难！”其天便乃破坏铜窟七重之门。时诸小王在于窟内，得脱系缚之难而见那罗延天，是时各各心中思惟：“其大力阿苏啰王为已死耶？为复而今死时方至？”刹帝利等又作是言：“我宁与彼斗，敌相杀死而有地，不应受此禁缚而令我死。我今当依刹帝利法，与彼战斗相杀，设死其地而得生天。”时诸小王各于自舍，排驾车乘鞁勒鞍马，执持器仗欲大战斗。时那罗延天现婆罗门，其身矬陋，著以鹿皮而为络腋，手中执持三岐拄杖、所坐之物，随身持行来至我门。时守门者告于彼言：“不应入此门内，汝矬陋人止勿入中！”婆罗门言：“我今自远而来到此？”守门者问婆罗门言：“汝从何来？”婆罗门曰：“我是月氏国王处大仙人也，从彼而来。”时守门者往大力阿苏啰王所白言：“今有婆罗门，其身矬陋而来到此。”大力阿苏啰王言：“是人今来何所须耶？”守门人言：“我今不知所须云何？”大力阿苏啰王告言：“汝去唤是婆罗门来。”守门之人既奉教敕，遂唤婆罗门入于其中。大力阿苏啰王见已，与宝座令坐。大力阿苏啰王师奉所事金星先已在中，告大力阿苏啰王言：“今此婆罗门是其恶人，而来到此决定破坏于汝”“师今何故而能知耶？”告言：“我今知此。”“所现之身知是云何？”“此是那罗延天。”既闻此已心即思惟：“我行惠施而无反覆，今来障难破坏于我。”大力阿苏啰言：“我口辩才，当须问是婆罗门言：今来我所于意云何？”婆罗门曰：“我从于王乞地两步。”阿苏啰告婆罗门言：“卿所须地而言两步，我当与卿其地三步。”先以金瓶授与净水，告言：“须地，卿当受取。”婆罗门受已，而咒愿曰安乐长寿，时婆罗门矬陋之身隐而不现。尔时，金星告阿苏啰王言：“汝今当受恶业果报。”时那罗延天忽然现身，于两肩上荷负日月，手执利剑轮棒弓箭如是器仗。时大力阿苏啰王，忽然见已慞惶战栗，其身蹎仆迷闷躄地，良久而起：“今当云何？我宁服其毒药而死耶！”是时，那罗延天步量其地，只及两步更无有余，不迨三步。“违先所许，我今云何？”那罗延言王，“今应当随我所教。”时大力阿苏啰王白言：“我如所教。”那罗延曰：“汝实尔耶？”大力阿苏啰王言：“我实如是，此言诚谛，心无悔吝。”是时我依婆罗门教作法之处悉皆破坏，所有金银珍宝、庄严童女、衣服、宝铃、伞盖、妙拂、师子宝座、宝严黄牛及诸宝庄严具，时诸小王众等悉皆受之，便乃出是大力阿苏啰王作法之地。’大力阿苏啰王白观自在菩萨摩诃萨言：‘我今身心思惟，为于往昔依婆罗门法，而设广大布施之会，所施之境垢黑不净。我今并诸眷属，是以禁缚在斯铁窟受大苦恼。观自在，我今归依愿垂哀愍，救脱我等如是苦难。’而赞叹曰：

　　“‘归命大悲莲华手， 大莲华王大吉祥，
　　　　种种庄严妙色身， 首髻天冠严众宝。
　　　　顶戴弥陀一切智， 救度有情而无数，
　　　　病苦之人求安乐， 菩萨现身作医王。
　　　　大地为眼明踰日， 最上清净微妙眼，
　　　　照瞩有情得解脱， 得解脱已妙相应。
　　　　犹如如意摩尼宝， 能护真实妙法藏，
　　　　而恒说六波罗蜜， 称扬斯法具大智。
　　　　我今虔恳至归依， 赞叹大悲观自在，
　　　　有情忆念菩萨名， 离苦解脱获安隐。
　　　　作恶业故堕黑绳， 及大阿鼻地狱道，
　　　　诸有饿鬼苦趣者， 称名恐怖皆解脱。
　　　　如是恶道诸有情， 悉皆离苦得安乐！
　　　　若人恒念大士名， 当得往生极乐界，
　　　　面见如来无量寿， 听闻妙法证无生。’

　　“是时，观自在菩萨摩诃萨，与大力阿苏啰王授其记别：‘汝于当来得成为佛，号曰吉祥如来、应供、正遍知、明行足、善逝、世间解、无上士、调御丈夫、天人师、佛世尊。汝于是时，当证六字大明总持之门。今此一切阿苏啰王，汝于当来悉皆救度。如是佛刹一切有情，而不闻有贪瞋痴声。’时，大力阿苏啰王闻斯授记，即以价直百千真珠璎珞，复以种种妙宝庄严百千万数天冠珥珰，持以奉上愿垂纳受。
　　“尔时，观自在菩萨摩诃萨，告大力阿苏啰王言：‘我今为汝说法，应当谛听！汝应思惟，乃至于人无常幻化，命难久保。汝等而常心中，思惟贪爱具大福德，心常爱乐奴婢人民乃至谷麦仓库及大伏藏，心常爱乐父母妻子及诸眷属。如是等物虽恒爱乐，如梦所见，临命终时，无能相救得不命终此南赡部洲。由是颠倒命终之后，见大奈河脓血盈流，又见大树猛火炽燃，见斯事已心生惊怖。是时阎魔狱卒以绳系缚，急急牵挽走履锋刃大路，举足下足刬割伤截，而有无数乌鹫、矩啰啰鸟及猘狗等而啖食之，于大地狱受其极苦。所履锋刃大路之中，复有大莿长十六指，随一一步有五百莿，刺入脚中悲啼号哭而言：“我等有情皆为爱造罪业。今受大苦，我今云何？”时阎魔狱卒告言：“汝从昔来未曾以食施诸沙门，亦未曾闻法犍稚声，未曾旋绕塔像。”时诸罪人告阎魔狱卒言：“我为罪障于佛法僧，不解信敬而恒远离。”狱卒告言：“汝以自造种种恶业，今受苦报。”狱卒于是将诸罪人往阎魔王所，到已立在面前。时阎魔王言：“汝去往于业报之处。”是时阎魔狱卒驱领罪人，往黑绳大地狱所；到已是诸罪人，一一抛掷入地狱中；既掷入已，一一罪人各有百枪，攒刺其身命皆不死；次有二百大枪，俱攒刺身其命亦活；后有三百大枪，一时攒刺其身命亦不死。命既生活，是时而又掷之入大火坑命亦不死，而于是时以热铁丸，入在口中令吞咽之，唇齿龂齶及其咽喉悉烧烂坏，心藏肠肚煎煮沸然遍身燋坏。’告大力阿苏啰王言：‘受斯苦时而无一人能相救者。汝当知之，我今为汝说如是法，汝等应当躬自作福。’
　　“时，观自在菩萨摩诃萨，告大力阿苏啰王言：‘我今欲往祇树林园，彼于今日大众集会。’是时，观自在菩萨放无数杂色光明，所谓青色光明、黄色光明、红色光明、白色光明、玻胝迦色光明、金色光明等，如是光明往尾舍浮如来前。时有天、龙、药叉、啰刹娑、紧那啰、摩护啰誐并诸人等悉皆集会，复有无数菩萨摩诃萨亦皆集会。于是众中有一菩萨名虚空藏，从坐而起，整衣服，偏袒右肩，右膝著地，恭敬合掌向佛，而白佛言：‘世尊，今此光明为从何来？’佛告：‘善男子，今此光明，是观自在菩萨在大力阿苏啰王宫中，放斯光明而来至此。’时虚空藏菩萨白世尊言：‘我今以何方便而能见彼观自在菩萨？’佛告：‘善男子，彼菩萨亦当来此。’观自在菩萨出大力阿苏啰王宫时，祇陀林园忽然而有天妙华树、天劫波树，而有无数诸天鲜妙杂色庄严，上悬百种真珠璎珞，又悬憍尸迦衣及余种种衣服，树身枝条其色深红，金银为叶。复有无数微妙香树殊妙华树，无数宝池有百千万杂色妙华充满其中。出现如是时，虚空藏菩萨白世尊言：‘彼观自在菩萨，于今何故而未来耶？’
　　“佛告：‘善男子，彼观自在菩萨，从大力阿苏啰王宫出已，而有一处名曰黑暗，无人能到。善男子，彼黑暗处日月光明之所不照，有如意宝名曰随愿，而于恒时发光明照。彼有无数百千万药叉止住其中，于时见观自在菩萨入于其中，心怀欢喜踊跃奔驰，而来迎逆观自在菩萨，头面礼足而问讯言：“菩萨于今无疲劳耶？久不来此黑暗之地。”观自在菩萨言：“我为救度诸有情故。”时彼药叉、罗刹，以天金宝师子之座而请就坐，于是菩萨为彼药叉、罗刹说法：“汝当谛听有大乘经，名《庄严宝王》。若有得闻一四句偈，而能受持读诵，解说其义，心常思惟，所获福德无有限量。善男子，所有微尘，我能数其如是数量。善男子，若有于此《大乘庄严宝王经》，而能受持一四句偈，所获福德而我不能数其数量。若以大海所有之水，我能数其一一滴数；若于此经有能受持一四句偈，所获福德而我不能数其数量。假使十二殑伽河沙数如来应正等觉，经十二劫俱在一处，恒以衣服、饮食、卧具、汤药，及余资具奉施供养如是诸佛，而亦不能说尽；如是福德数量，非唯于我在黑暗处说不能尽。善男子，又如四大洲人，各各以自所居舍宅造立精舍，而于其中以天金宝造千窣堵波，而于一日悉皆成就种种供养所获福德，不如于此经中，而能受持一四句偈所获福德。善男子，如五大河入于大海，如是流行无有穷尽；若有能持此大乘经四句偈者，所获福德流行亦复无尽。”时彼药叉、罗刹，白观自在菩萨言：“若有有情而能书写此大乘经，所获福德其量云何？”“善男子，所获福德无有边际。若人有能书写此经，则同书写八万四千法藏而无有异。是人当得转轮圣王，统四大洲威德自在，面貌端严，千子围绕，一切他敌自然臣伏。若有人能常时但念此经名号，是人速得解脱轮回之苦，远离老死忧悲苦恼。是人于后所生之处能忆宿命，其身常有牛头栴檀之香，口中常出青莲华香，身相圆满具大势力。”说是法时彼诸药叉、罗刹，有得预流果者，其中或有得一来果者，作如是言：“唯愿菩萨且住于此，勿往余处。我今于此黑暗之地，以天金宝造窣堵波，又以金宝造经行处。”是时，观自在菩萨摩诃萨告言：“我为救度无数有情，皆令当得菩提道故，欲往余处。”时诸药叉罗刹各各低头，以手搘揌徘徊意绪而思惟之，作如是言：“今观自在菩萨摩诃萨舍此而去，于后谁能为于我等说微妙法？”观自在菩萨摩诃萨于是而去，彼诸药叉罗刹悉皆随侍而送。观自在菩萨摩诃萨告言：“汝等而来已远，应还所住。”时诸药叉罗刹头面著地，礼观自在菩萨摩诃萨足已还归本处。
　　“‘时，观自在菩萨摩诃萨，犹如火焰上升虚空，而往天宫到彼天上现婆罗门身。彼天众中有一天子名妙严耳，而常贫穷受斯苦报。时观自在菩萨所现婆罗门身，诣彼天子所，到已告言：“我患饥馁而复困渴。”时彼天子垂泣而告婆罗门言：“我今贫匮，无物所奉。”婆罗门言：“我功所须，必应相馈乃至少分。”时彼天子俯仰入宫搜求所有，忽然见其诸大宝器，复盛异宝盈满其中，复有宝器满中而盛上味饮食，又有严身上妙衣服盈满宫中。时彼天子心怀思惟：“今此门外婆罗门，决定是其不可思议之人，令我得是殊常之福！”于是请彼大婆罗门入其宫中，持天妙宝及天上味饮食以奉供养，受斯供已而咒愿言安乐长寿。时彼天子白婆罗门言：“贤者为从何方而来到此？”婆罗门言：“我从祇陀树林大精舍中，于彼而来。”天子问言：“彼地云何？”婆罗门告言：“彼祇陀林精舍之中，其地清净，出现天摩尼宝庄严劫树，又现种种适意摩尼之宝，又现种种宝池，又有戒德威严具大智慧无数大众出现其中，彼有佛号尾舍浮如来。于是圣天所住之地，有如是变化出现之事。”时彼天子白言贤者：“云何，大婆罗门，宜诚谛说，为是天耶？为是人耶？贤者，于今云何出现斯瑞？”时婆罗门言：“我非是天，亦非是人，我是菩萨，为欲救度一切有情，皆令得见大菩提道。”于是天子既闻斯已，即以天妙宝冠庄严珥珰，持奉供养而说偈言：

　　“‘“我遇功德地， 远离诸罪垢，
　　　　　如今种胜田， 现获于果报。”

　　“‘于是天子说斯偈时，彼婆罗门化度事讫，而出天宫即时而往师子国内；到已，于诸罗刹女前当面而立。其所现身相貌端严殊色希奇，诸罗刹女见斯容质而起欲心，既怀欣慕，于是移步亲近而告彼言：“可为我夫，我是童女，未经适娉，愿为我夫！今既来此，勿复余去！如人无主而能为主，又如闇室为燃明炬，我今此有饮食衣服库藏丰盈，及有适意果园、悦意水池。”告罗刹女言：“汝今应当听我所说。”罗刹女言：“唯然愿闻，旨谕云何？”“我今为汝说八正道法，又为说四圣谛法。”时罗刹女得闻是法各获果证，有得预流果者，或得一来果者，无贪瞋痴苦，不起恶心无杀命意，其心乐法乐住于戒，作如是言：“我从今已去而不杀生！如南赡部洲奉戒之人，清净饮食如是活命，我自于今活命亦尔。”于是罗刹女，不造恶业，受持学处。
　　“‘观自在菩萨摩诃萨出师子国，而往波罗奈大城秽恶之处。彼有无数百千万类虫蛆之属依止而住。观自在菩萨为欲救度彼有情故，遂现蜂形而往，于彼口中出声作如是云：

　　“‘“曩谟没[马+犬]野”

　　“‘彼诸虫类随其所闻，而皆称念亦复如是。由斯力故彼类有情，所执身见虽如山峰及诸随惑，金刚智杵一切破坏，便得往生极乐世界，皆为菩萨，同名妙香口。于是救度彼有情已，出波罗奈大城而往摩伽陀国。时彼国中值天亢旱满二十岁，见彼众人及诸有情，饥馑苦恼之所逼切，悉皆互相食啖身肉。是时，观自在菩萨心怀思惟：“以何方便救此有情？”时观自在菩萨种种降雨，先降雨泽苏息枯涸，然后复雨种种之器，各各满中而盛味中上味饮食，时彼众人皆得如是饮食饱满。是时又雨资粮粟豆等物，于是彼诸人等，所须之物随意满足。时摩伽陀国一切人民，心怀惊愕怪未曾有。时众于是集在一处，既俱集已各作是言：“于今云何天之威力致如是耶？”于彼众中而有一人耆年老大，其身伛偻而策其杖，此人寿命无数百千，告众人言：“此非是天之威力，今此所现，定是观自在菩萨威德神力之所变现。”众人问言：“彼观自在菩萨何故而能出现斯瑞？”耆旧于是即说：“彼圣观自在功德神力，为盲冥者而为明灯，阳焰炽盛为作荫覆，渴乏之者为现河流，于恐畏处施令无畏，病苦所恼而为医药，受苦有情为作父母，阿鼻地狱其中有情令见涅槃之道，能令世间一切有情得是功德利益安乐。若复有人念是观自在菩萨名者，是人当来远离一切轮回之苦。”众人闻已咸称善哉。“若有人能于观自在像前，建立四方曼拏罗，常以香华供养观自在菩萨者，是人当来而得转轮圣王，七宝具足，所谓金轮宝、象宝、马宝、珠宝、女宝、主藏宝、主兵宝，得如是七宝。若复有人能以一华，供养观自在菩萨者，是人当得身出妙香，随所生处而得身相圆满。”于是耆旧说观自在菩萨功德神力已，时诸人众各各还归所住，耆旧之人既说法已回还亦尔。是时，观自在菩萨上升虚空，于是思惟：“我久不见尾舍浮如来，而今应当往到祇陀树林精舍之中见彼世尊。”是时，观自在菩萨即往到彼精舍，见有无数百千万天、龙、药叉、彦达嚩、阿苏啰、檗噜拏、紧那啰、摩护啰誐、人及非人，复有无数百千万菩萨悉皆集会。’
　　“是时，虚空藏菩萨白佛言：‘世尊，今此来者是何菩萨？’佛告：‘善男子，是观自在菩萨摩诃萨。’时虚空藏菩萨默然而住。于是观自在菩萨，绕佛三匝却坐左边。世尊于是而慰问言：‘汝无疲劳耶？善男子，汝于余处，所为化事而云何耶？’观自在于是即说昔所化事：‘我已救度如是如是有情。’时虚空藏菩萨闻已，心中怪未曾有：‘今我见此观自在而为菩萨，乃能救度如是国土有情，得见如来如是国土有情而为菩萨！’是时，虚空藏菩萨于观自在前立，而问讯于观自在菩萨言：‘如是化度得无疲劳耶？’观自在言：‘我无疲劳。’而问讯已默然而住。尔时，世尊告善男子言：‘汝等谛听！我今为汝说六波罗蜜多法。善男子，若为菩萨应先修行布施波罗蜜多，然后修行如是持戒、忍辱、精进、静虑、般若波罗蜜多，如是而得圆满具足。’说斯法已默然而住。时彼众会各各而退还归本处，彼菩萨众而亦退还本佛刹土。”

佛说大乘庄严宝王经卷第三

　　尔时，除盖障菩萨白世尊言：“观自在菩萨摩诃萨往昔之事，已闻佛说。彼菩萨有何三摩地门？唯愿世尊为我宣说。”
　　佛告：“善男子，其三摩地门，所谓有相三摩地、无相三摩地、金刚生三摩地、日光明三摩地、广博三摩地、庄严三摩地、旌旗三摩地、作庄严三摩地、庄严王三摩地、照十方三摩地、妙眼如意三摩地、持法三摩地、妙最胜三摩地、施爱三摩地、金刚幡三摩地、观察一切世界三摩地、乐善逝三摩地、神通业三摩地、佛顶轮三摩地、妙眼月三摩地、了多眷属三摩地、天眼三摩地、明照劫三摩地、变现见三摩地、莲华上三摩地、上王三摩地、清净阿鼻三摩地、信相三摩地、天轮三摩地、洒甘露三摩地、轮光明三摩地、海深三摩地、多宫三摩地、迦陵频伽声三摩地、青莲华香三摩地、运载三摩地、金刚铠三摩地、除烦恼三摩地、师子步三摩地、无上三摩地、降伏三摩地、妙月三摩地、光曜三摩地、百光明三摩地、光炽盛三摩地、光明业三摩地、妙相三摩地、劝阿苏啰三摩地、宫殿三摩地、现圆寂三摩地、大灯明三摩地、灯明王三摩地、救轮回三摩地、文字用三摩地、天现前三摩地、相应业三摩地、见真如三摩地、电光三摩地、龙严三摩地、师子频伸三摩地、莎底面三摩地、往复三摩地、觉悟变三摩地、念根增长三摩地、无相解脱三摩地、最胜三摩地、开导三摩地。善男子，观自在菩萨摩诃萨，非唯有是三摩地，而于一一毛孔具百千万三摩地。善男子，观自在菩萨摩诃萨，位居菩萨功德如是，乃至诸佛如来叹未曾有如是功德。
　　“善男子，我于往昔为菩萨时，与五百商人欲往师子国中，将诸车乘、馲驼、牛等求其财宝，即发往彼道路，经历村营城邑聚落之处，相次至于海滨欲承大舶。于是俱升舶内，我当问于舶主言：‘汝应看其风信，从何而起？往何国土？为往宝洲，为阇婆国、罗刹国耶？’于是舶主瞻其风信作如是言：‘而今此风宜往师子国去。’是时承风驾放往师子国。于彼国中有五百罗刹女，忽然变发剧暴大风，鼓浪漂激，其舶破坏。时诸商人飐堕水中，漂漾其身，浮及海滨至于岸上。彼五百罗刹女见诸商人，各各摇动其身出于恶声，现童女相来商人所，各以衣服与诸商人。于是著彼衣服，捩自湿衣曝之令干，而离彼处，即往瞻波迦树下憩歇，歇已互相谓言：‘我今云何作何方便？’无复方计，说已默然。是时，彼罗刹女又来于商人前，作如是言：‘我无夫主，可与于我而为夫耶？于此我有饮食、衣服、库藏、园林浴池。’时彼罗刹女各各将一商人归自所居。于是罗刹女中而有一女，为大主宰，名啰底迦囕，彼女与我相将归彼所居。彼女而以上味饮食，供给于我丰足饱满，我当快乐无异人间。于彼止宿经停二三七日，忽然见彼啰底迦囕欣然而笑，我时心生疑怪未曾见闻。彼罗刹女作如是笑时，我问言：‘汝今何故作是笑耶？’罗刹女言：‘此师子国罗刹女所住之地，恐伤汝命。’于是我问：‘汝何故知耶？’罗刹女言：‘勿履南路而去。何以故？彼有铁城，上下周围而无门户，其中而有无数商人，其中多已被彼食啖，唯余骸骨。彼今见有活者，死者恐不相信，但依此路而去到彼，自当信我。’是时我伺彼女惛沉睡眠，于是菩萨向夜分时，持月光剑往于南路，而行到彼铁城周匝而看，一无门户亦无窗牖。彼铁城边有一瞻波迦树，攀升树上，我时高声唤问。时铁城内商人告于我言：‘贤大商主而还知不？我等被罗刹女致在铁城，而于日日食啖百人。’彼等具说昔时事已，于是我下瞻波迦树，却依南路急速还彼罗刹女处。是时，彼女而问我言：‘贤大商主，所说铁城还当见不？今应实说。’我言：‘已见。’于是又问彼女：‘以何方便令我得出于此？’彼罗刹女而告我言：‘而今有大方便，可令于汝安隐，善出此师子国，却还于彼南赡部洲。’我见是说，复问彼女：‘令我于何道路出此国耶？’时啰底迦囕告于我言：‘有圣马王，而能救度一切有情。’我当寻时往彼圣马王所食白药草，食已于金砂地[馬＋展]已，而起振摆身毛，作如是已而作是言：‘何人而欲达于彼岸？’三复告言：‘若欲去者当自言说。’于是我告圣马王言：‘我于今者欲往彼去。’如是说已，而复到彼罗刹女处同共止宿。彼罗刹女睡眠觉已，心生追悔而问我言：‘商主，汝身何故冷耶？’于是我知彼意不令我去，遂以方便告于彼女：‘我于向者暂出城外，便利而回故我身冷。’彼女告于我言：‘应却睡眠，至于日出我时方起。’遂乃唤诸商人告言：‘而今宜应出于此城。’时诸商人皆出城已，俱在一处而歇，共相谓言：‘今此众中何人之妻最相恋慕？有何所见？其事云何？’时众人中有言：‘彼以上味饮食供给于我。’或有说言：‘彼以种种衣服与我。’或有说言：‘彼以天冠珥珰衣服与我。’或有说言：‘我无所得，唯不称心。’或有说言：‘彼以种种龙麝栴檀之香与我。’时诸商人作是说已，我当告言：‘汝难解脱，何故贪爱此罗刹女耶？’众商人闻，心怀怖畏而问言：‘大商主，实如是耶？’我乃告言：‘此师子国罗刹女所住，非是人耳！此实是罗刹女。作是誓言佛法僧等，可知此罗刹女也。’时诸商主闻已告于我言：‘以何方便得免此难？’于是我告彼言：‘此师子国有圣马王，能救一切有情。彼食大白药草，于金砂[馬＋展]而起振摆身已，三复言云谁人欲往彼岸？我已告彼马王言，我今欲往彼岸。’时诸商人复告我言：‘何日去耶？’我告众言：‘却后三日决定而去，众人宜应备办资粮。’作是语已，众还入城，各各往本罗刹女舍。其女见来相问讯言：‘今疲劳耶？’我当问彼罗刹女：‘我未曾见汝悦意园林浴池，为实有耶？’时彼罗刹女告我言：‘大商主，此师子国，有种种适意园林浴池。’告彼女言：‘与我如法办具资粮。我候三日，欲往游观种种园林池沼看彼名花，我当将种种华而来归家。’时罗刹女告我言：‘大商主，我为办具资粮。’是时，恐彼罗刹女知我方计必当杀我，如是思惟默然而住。彼罗刹女以好饮食，与我令吃，食已吁叹。彼女问言：‘大商主，何故如是而吁叹耶？’是时我告彼女：‘我本南赡部洲人，思自本地。’彼女告我言：‘大商主，勿思本地！此师子国有种种饮食衣服库藏，种种适意园林浴池，受种种快乐，云何思彼南赡部洲？’我时默然而住，过是日已至第二日，彼女与我办具饮食资粮。彼诸商人悉皆办具资粮，候第三日日初出时皆出彼域，出已共相议言：‘我等今者当宜速去，不应回顾师子国矣！’作是语已，我与彼众即时速疾而往于圣马王所，到已见彼马王，吃草[馬＋展]已振摆身毛，是时师子国地皆震动。马王三复言云：‘今者何人欲往彼岸？’时诸商人作如是言：‘我等今者欲往彼岸。’时圣马王奋迅其身而作是言：‘汝等宜应前进，勿应返顾师子国也。’彼圣马王如是说已，是时我乃先乘马王，然后五百商人俱升马上。时彼师子国中诸罗刹女，忽闻诸商人去，口出苦切之声，即驶奔驰趁逐，悲啼号哭叫呼随后。时诸商人闻是声已，回首顾眄不觉闪坠，其身入于水中，于是诸罗刹女取彼身肉而啖食之。是时，唯我一人往于南赡部洲。彼圣马王届海岸所，我当下已，而乃旋绕彼圣马王三匝。毕已，即离彼处寻路而行，往于本地归自所居。到其家已，是时父母见我来归，抱捉其子，欣喜复悲，涕泣流泪。父母先为我故，涕泣恒时其眼昏翳，因兹除愈明净如故。是时，父母与子共在一处，我乃具述前所经历艰苦之事。父母闻已，告于我言：‘汝于今日得全其命安隐而归，甚适我怀，无复忧虑！我不须汝所盈财宝，今缘自知年耄衰朽，须汝佐辅出入扶侍。我当死至，汝为主者，送葬我身。’昔时父母而作如是善言慰谕于我。除盖障，我于是时身为商主，受如是危难苦恼之事。”
　　佛告除盖障菩萨：“时圣马王者，即观自在菩萨摩诃萨是，于是危难死怖畏中救济于我。除盖障，我今不能广说是观自在菩萨摩诃萨功德数量，我今为汝略说是观自在身毛孔中所有功德。除盖障，观自在菩萨身，有金毛孔而于其中，有无数百千万俱胝那庾多彦达嚩，彼等无轮回苦，而常受于最胜快乐，天物受用无有穷尽，无有恶心，无憎嫉心，无贪瞋痴，常行八圣道恒受法乐。除盖障，于是金毛孔中，复有放光如意宝珠，随彼彦达嚩众思念所须随意满足，于是金毛孔中有斯出现。复有黑毛孔而于其中，有无数百千万俱胝那庾多具通神仙之人。其中有具一神通者，或有具二三四五神通之者，亦有具足六神通者。于是毛孔之中，复现银地，黄金为山，白银为峰，三十七爱染莲华宝庄严其山。于其山中而有八万四千神仙之众，如是仙众出现劫树，深红为身，黄金白银以为枝叶，放宝光明。又于一一毛孔现四宝池，八功德水充满其中，而有妙华盈满池中。于池岸侧有天妙香树、栴檀香树，又有庄严劫树，上悬庄严天冠珥珰，复有殊妙璎珞而严饰之。又于其上悬众宝铃，又挂妙衣憍尸迦服。于斯一一劫树之下，各有一百彦达嚩王，而于恒时奏诸音乐。复有群鹿羽族灵禽，闻斯乐音悉皆思惟：‘诸有情类多受轮回之苦，何故南赡部洲人，见受生老病死爱别离等如是诸苦？’此诸禽鸟鹿等，于是思惟此《大乘庄严宝王经》如是之名，于是而有天妙上味饮食、天诸妙香、天妙衣服等物，随彼所思如意满足。”
　　是时，除盖障菩萨白世尊言：“我今闻是甚为希有，世尊！”
　　佛告：“善男子，于意云何？”
　　除盖障菩萨白世尊言：“如是有情，心唯思念此经名号，尚获如是利益安乐。若复有人得闻此经，而能书写、受持读诵、供养恭敬，如是之人常得安乐！或复有人于此经中书写一字，斯人当来不受轮回之苦，而永不于屠儿魁脍下贱之类如是家生，所生之身而永不受背伛挛躄、丑唇缺漏、疥癞等病不可喜相，获得身相圆满，诸根具足有大力势，何况具足受持、读诵书写、供养恭敬之人所获功德！”
　　尔时，世尊赞言：“善哉！善哉！除盖障，汝今善说如是之法。今此会中无数百千万天、龙、药叉、彦达嚩、阿苏啰、蘖噜拏、紧那啰、摩护啰誐、人及非人，邬波索迦、邬波斯计如是等众，皆悉闻汝说如是法，得闻斯之广博法门，由汝所问。”
　　时，除盖障菩萨白世尊言：“世尊于今说斯妙法，天人众等生信坚固。”
　　是时，世尊赞言：“善哉！善哉！善男子，汝能如是重复问是观自在身毛孔中所现功德。除盖障，彼复有宝庄严毛孔，是中有无数百千万俱胝那庾多彦达嚩女，面貌端严，形体姝妙，种种庄严，如是色相状如天女。彼众贪瞋痴苦皆不能侵于彼身分，而亦不受人间少分苦恼之事。彼彦达嚩女而于三时，念是观自在菩萨摩诃萨名号，而于是时，彼等获得一切所须之物。”
　　是时，除盖障菩萨白佛言：“世尊，我欲入彼毛孔之中看其所有。”
　　佛告：“善男子，彼之毛孔无有边际，如虚空界亦无障碍。善男子，如是毛孔，无障无碍亦无触恼。彼毛孔中，普贤菩萨摩诃萨入于其中，行十二年不得边际，见诸毛孔一一之中，各有佛部于彼而住。是故普贤不能见其边际近远，余诸菩萨云何而得见彼边际耶？”
　　时，除盖障菩萨白佛言：“世尊，普贤菩萨摩诃萨，于彼毛孔行十二年，不能见其边际，而诸毛孔各有百佛在于其中。普贤菩萨摩诃萨尚不能得见于边际，我今云何而得入于是中耶？”
　　佛告：“善男子，我亦不见如是微妙寂静。彼无相故而现大身具十一面，而百千眼圆满广大，得相应地湛然寂静，大智无得无有轮回，不见救度亦无种族，无有智慧亦无有说，如是诸法如影响故。善男子，观自在菩萨，无见无闻彼无自性，乃至如来亦所不见。于意云何？善男子，普贤等诸菩萨皆具不可思议，不能了知彼观自在之所变化。善男子，观自在菩萨摩诃萨，变现种种救度无数百千万俱胝那庾多有情，令得往生极乐世界，见无量寿如来，得闻法要，皆令当得成菩提道。”
　　时，除盖障菩萨白世尊言：“不知以何方便，令我得见是观自在菩萨摩诃萨？”
　　佛告：“善男子，彼菩萨必当来此索诃世界，而来见我礼拜供养。”
　　时，除盖障菩萨白佛言：“世尊，可知是观自在菩萨摩诃萨，而来于此为于何时？”
　　佛告：“善男子，候此有情根熟之时，彼观自在菩萨摩诃萨先来到此。”
　　时，除盖障菩萨摩诃萨，以手搘揌作是思惟：“我今云何有是罪障，寿命虽长而无所益，不得见彼观自在菩萨恭敬礼拜，犹如盲人在道而行？”时，除盖障菩萨复白佛言：“世尊，彼观自在菩萨摩诃萨，为实何时而来于此耶？”
　　尔时，世尊微笑告言：“善男子，观自在菩萨摩诃萨，彼于无时而是来时。善男子，彼菩萨身而有毛孔，名洒甘露。于是毛孔之中，有无数百千万俱胝那庾多天人，止住其中，有证初地二地，乃至有证十地菩萨摩诃萨位者。除盖障，彼洒甘露毛孔之中，而有六十金银宝山。其一一山高六万踰缮那，有九万九千峰，以天妙金宝周遍庄严，一生补处菩萨于彼而住。复有无数百千万俱胝那庾多彦达嚩众，于彼毛孔而于恒时奏诸音乐。除盖障，彼洒甘露毛孔之中，又有无数百千万俱胝那庾多宫殿，以天摩尼妙宝周遍庄严，见者其意适然，复有种种真珠璎珞而校饰之。于彼宫殿各有菩萨说微妙法，出是宫殿各各经行。于经行处而有七十七池，八功德水盈满其中，有种种华，所谓嗢钵罗华、钵讷摩华、矩母那华、奔拏利迦华、噪彦驮迦华、曼那啰华、摩贺曼那啰华，充满其中。彼经行地复有适意劫树，以天金银而为其叶庄严，于上悬诸天冠、珥珰、珍宝、璎珞种种庄严。彼诸菩萨而经行已，于夜分时忆念种种大乘之法，思惟寂灭之地，思惟地狱、鬼趣、傍生，作如是思惟已，而入慈心三摩地。
　　“除盖障，于彼毛孔，如是菩萨出现其中。复有毛孔名金刚面，而于其中有无数百千万紧那啰众，种种华鬘璎珞遍身庄严，以妙涂香用涂其体，见者欢喜。而彼恒时念佛法僧，得不坏信住法忍慈，思惟寂灭远离轮回。如是，如是，善男子，彼紧那啰众心生爱乐。彼之毛孔有无数山，而于其中有金刚宝窟、金宝窟、银宝窟、玻胝迦宝窟、莲华色宝窟、青色宝窟，复有具足七宝窟。如是，善男子，于彼毛孔有斯变现。而于是中又有无数劫树、无数栴檀大树、微妙香树，无数浴池，百千万天宫宝殿，玻胝迦庄严巧妙清净适意宝殿，于彼出现。如是宫殿，紧那啰众止息其中，既止息已说微妙法，所谓布施波罗蜜多法，及持戒、忍辱、精进、静虑、智慧波罗蜜多法；说是六波罗蜜多已，各各经行。而于是处，有黄金经行道、白银经行道。于是周匝而有劫树，金银为叶，上有种种天衣、宝冠、珥珰、宝铃、璎珞，如是庄严彼经行处。又有楼阁，紧那啰于是经行，思惟沉沦生苦、老苦、病苦、死苦、贫穷困苦、爱别离苦、冤憎会苦、求不得苦，或堕针刺地狱、黑绳地狱、喝醯大地狱、极热大地狱、火坑地狱，或堕饿鬼趣，如是有情受大苦恼，彼紧那啰作是思惟。如是，善男子，彼紧那啰乐甚深法，思惟圆寂真界，复于恒时念观自在菩萨摩诃萨名号，由是称念，而于是时得诸资具悉皆丰足。
　　“善男子，观自在菩萨摩诃萨，乃至名号亦难得值。何以故？彼与一切有情如大父母，一切恐怖有情施之无畏，开导一切有情为大善友。如是，善男子，彼观自在菩萨摩诃萨，有六字大明陀罗尼难得值遇。若有人能称念其名，当得生彼毛孔之中不受沉沦，出一毛孔而复往诣入一毛孔，于彼而住乃至当证圆寂之地。”
　　时，除盖障菩萨白世尊言：“世尊，今此六字大明陀罗尼，为从何处而得耶？”
　　佛告：“善男子，此六字大明陀罗尼难得值遇，至于如来而亦不知所得之处，因位菩萨云何而能知得处耶？”
　　除盖障菩萨白世尊言：“如是陀罗尼，今佛如来应正等觉，云何而不知耶？”
　　佛告：“善男子，此六字大明陀罗尼，是观自在菩萨摩诃萨微妙本心。若有知是微妙本心，即知解脱。”
　　时，除盖障菩萨白世尊言：“世尊，诸有情中，有能知是六字大明陀罗尼者不？”
　　佛言：“无有知者！善男子，此六字大明陀罗尼，无量相应如来而尚难知，菩萨云何而得知此观自在菩萨微妙本心处耶？我往他方国土，无有知是六字大明陀罗尼处者。若有人能而常受持此六字大明陀罗尼者，于是持诵之时，有九十九殑伽河沙数如来集会，复有如微尘数菩萨集会，复有三十二天天子众亦皆集会，复有四大天王而于四方为其卫护，复有娑誐啰龙王、无热恼龙王、得叉迦龙王、嚩苏枳龙王，如是无数百千万俱胝那庾多龙王而来卫护是人，复有地中药叉、虚空神等而亦卫护是人。
　　“善男子，观自在菩萨身毛孔中，俱胝数如来止息已，赞叹是人言：‘善哉！善哉！善男子，汝能得是如意摩尼之宝，汝七代种族皆当得其解脱。’善男子，彼持明人，于其腹中所有诸虫，当得不退转菩萨之位。若复有人以此六字大明陀罗尼，身中项上戴持者。善男子，若有得见是戴持之人，则同见于金刚之身，又如见于舍利窣堵波，又如见于如来，又如见于具一俱胝智慧者。若有善男子、善女人，而能依法念此六字大明陀罗尼，是人而得无尽辩才，得清净智聚，得大慈悲。如是之人，日日得具六波罗蜜多圆满功德。是人得天转轮灌顶。是人于其口中所出之气触他人身，所触之人发起慈心，离诸瞋毒，当得不退转菩萨，速疾证得阿耨多罗三藐三菩提。若此戴持之人，以手触于余人之身，蒙所触者是人速得菩萨之位。若是戴持之人，见其男子女人、童男童女，乃至异类诸有情身，如是得所见者，悉皆速得菩萨之位。如是之人，而永不受生老病死苦、爱别离苦，而得不可思议相应念诵。今此六字大明陀罗尼，作如是说。”

佛说大乘庄严宝王经卷第四

　　尔时，除盖障菩萨而白佛言：“世尊，我今云何得是六字大明陀罗尼？若得彼者，不可思议无量禅定相应，即同得阿耨多罗三藐三菩提，入解脱门见涅槃地，贪瞋永灭，法藏圆满，破坏五趣轮回，净诸地狱，断除烦恼，救度傍生，圆满法味一切智智演说无尽。世尊，我须是六字大明陀罗尼！我为此故，以四大洲满中七宝布施以为书写。世尊，若乏纸笔，我刺身血以为墨，剥皮为纸，析骨为笔，如是世尊，我无悔吝，尊重如我父母。”
　　尔时，佛告除盖障菩萨言：“善男子，我念过去世时，为此六字大明陀罗尼，遍历如微尘数世界，我供养无数百千万俱胝那庾多如来，我当于彼诸如来处，不得而亦不闻。时世有佛，名宝上如来、应供、正遍知、明行足、善逝、世间解、无上士、调御丈夫、天人师、佛世尊。我当于彼佛前涕泪悲泣，时彼如来应正等觉言：‘善男子，汝去勿应悲泣！善男子，汝往到彼，见莲华上如来应正等觉，在于彼处，彼佛知是六字大明陀罗尼。’
　　“善男子，我当辞离宝上如来所，往诣莲华上如来佛刹，到已顶礼佛足，合掌在前：‘唯愿世尊与我六字大明陀罗尼。彼真言王，一切本母，忆念其名，罪垢消除疾证菩提，为于此故我今疲困，我往无数世界而不能得，今回来于此处。’是时，莲华上如来，即说此六字大明陀罗尼功德言：‘善男子，所有微尘我能数其数量。善男子，若有念此六字大明陀罗尼一遍，所获功德而我不能数其数量。善男子，又如大海所有沙数，我能数其一一数量。善男子，若念六字大明一遍所获功德，而我不能数其数量。善男子，又如天人造立仓廪，周一千踰缮那，高一百踰缮那，贮积脂麻盈满其中而无容针；彼守护者不老不死，过于百劫掷其一粒脂麻在外，如是仓内掷尽无余，我能数其数量。善男子，若念六字大明一遍所获功德，而我不能数其数量。善男子，又如四大洲种植种种谷麦等物，龙王降澍雨泽以时，所植之物悉皆成熟，收刈俱毕，以南赡部洲而为其场，以车乘等般运场所，治践俱毕都成大聚。善男子，如是我能数其一一粒数。善男子，若念此六字大明一遍所获功德，我则不能数其数量。善男子，此南赡部洲所有大河昼夜流注，所谓枲多河、弶誐河、焰母那河、嚩刍河、设多噜奈啰(二合)河、赞奈啰(二合)婆蘖河、爱啰嚩底河、苏摩誐驮河、呬摩河、迦攞戍那哩河，此一一河各有五千眷属小河，于其昼夜流入大海。如是，善男子，彼等大河，我能数其一一滴数。善男子，若念此六字大明一遍所获功德，而我不能数其数量。善男子，又如四大洲所有四足有情，师子、象、马、野牛、水牛、虎、狼、猴、鹿、羖羊、豺、兔，如是等四足之类，我能数其一一毛数。善男子，若念六字大明一遍所获功德，而我不能数其数量。善男子，又如金刚钩山王，高九万九千踰缮那，下八万四千踰缮那。彼金刚钩山王，方面各八万四千踰缮那。彼山有人不老不死，经于一劫旋绕彼山而得一匝。如是山王，我以憍尸迦衣，我能拂尽无余；若有念此六字大明一遍所获功德，而我不能说尽数量。善男子，又如大海深八万四千踰缮那，穴口广阔无量，我能以一毛端滴尽无余。善男子，若有念此六字大明一遍所获功德，而我不能说尽数量。善男子，又如大尸利沙树林，我能数尽一一叶数。善男子，若有念此六字大明一遍所获功德，而我不能说尽数量。善男子，又如满四大洲所住，男子女人、童子童女，如是一切皆得七地菩萨之位；彼菩萨众所有功德，与念六字大明一遍功德而无有异。善男子，又如除十二月年，遇闰一十三月，以余闰月算数为年，足满天上一劫，于其昼夜常降大雨。善男子，如是我能数其一一滴数；若有念此六字大明陀罗尼一遍，功德数量甚多于彼。于意云何？善男子，又如一俱胝数如来，在于一处经天一劫，以衣服、饮食、座卧、敷具，及以汤药、受用资具，种种供养彼诸如来，而亦不能数尽。六字大明功德数量，非唯我今在此世界，我起定中不可思议。
　　“‘善男子，此法微妙加行观智一切相应。汝于未来当得是微妙心法。彼观自在菩萨摩诃萨，善住如是六字大明陀罗尼。善男子，我以加行，遍历无数百千万俱胝那庾多世界，到彼无量寿如来所，在前合掌，为于法故涕泣流泪。时无量寿如来，知我见在及以未来而告我言：“善男子，汝须此六字大明王观行瑜伽耶？”我时白言：“我须是法，世尊！我须是法，善逝！如渴乏者而须其水，世尊，我为是六字大明陀罗尼故，行无数世界，承事供养无数百千万俱胝那庾多如来，未曾得是六字大明王陀罗尼。唯愿世尊救我愚钝，如不具足者令得具足，迷失路者引示道路，阳炎热为作荫覆，于四衢道植娑罗树。我心渴仰是法，唯愿示导，令得善住究竟之道，擐金刚甲胄。”是时，无量寿如来应正等觉，以迦陵频伽音声，告观自在菩萨摩诃萨言：“善男子，汝见是莲华上如来应正等觉，为此六字大明陀罗尼故，遍历无数百千万俱胝那庾多世界。善男子，汝应与是六字大明，此如来为是故来于此。”观自在菩萨白世尊言：“不见曼拏攞者不能得此法。云何知是莲华印？云何知是持摩尼印？云何知是一切王印？云何知是曼拏攞清净体？今此曼拏攞相，周围四方方各五肘量，中心曼拏攞安立，无量寿粉布应用因捺啰(二合)祢攞宝粖、钵讷么(二合)啰(引)誐宝粖、摩啰揭多宝粖、玻胝迦宝粖、苏嚩啰拏(二合)噜(引)播宝粖。于无量寿如来右边，安持大摩尼宝菩萨；于佛左边，安六字大明。四臂肉色，白如月色，种种宝庄严。左手持莲华，于莲华上安摩尼宝，右手持数珠，下二手结一切王印。于六字大明足下安天人，种种庄严。右手执香炉，左手掌钵满盛诸宝。于曼拏攞四角列四大天王，执持种种器仗。于曼拏攞外四角，安四贤瓶，满盛种种摩尼之宝。若有善男子、善女人，欲入是曼拏攞者，所有眷属不及入是曼拏攞中，但书其名。彼先入者，掷彼眷属名字入于曼拏攞中，彼诸眷属皆得菩萨之位，于其人中离诸苦恼，速疾证得阿耨多罗三藐三菩提。彼阿阇梨不得妄传，若有方便善巧深信大乘加行志求解脱，如是之人应与，不应与外道异见。”是时，无量寿如来应正等觉，告观自在菩萨摩诃萨言：“善男子，若有如是五种色宝粖，当得建置是曼拏攞。若善男子、善女人，贫匮不能办是宝粖者云何？”观自在白言：“世尊，当以方便用种种颜色而作，以种种香花等供养。若善男子而亦不办，或寄旅停，或在道行时，阿阇梨运意想成曼拏攞，结阿阇梨印相。”是时，莲华上如来应正等觉，告观自在菩萨言：“善男子，与我说是六字大明王陀罗尼。我为无数百千万俱胝那庾多有情，令离轮回苦恼，速疾证得阿耨多罗三藐三菩提故。”是时，观自在菩萨摩诃萨，与莲华上如来应正等觉，说是六字大明陀罗尼曰：

　　“‘“唵(引)么抳钵　讷铭(二合)吽(引)”

　　“‘当说此六字大明陀罗尼时，此四大洲并诸天宫，悉皆震摇如芭蕉叶，四大海水波浪腾涌，一切尾那野迦、药叉、啰刹娑、拱伴拏摩、贺迦攞等，并诸眷属，诸魔作障者，悉皆怖散驰走。尔时，莲华上如来应正等觉，舒如象王鼻臂，授与观自在菩萨摩诃萨价直百千真珠璎珞，以用供养。观自在菩萨既受得已，持奉上彼无量寿如来应正等觉。彼佛受已，还持奉上莲华上如来。而于是时，莲华上佛既受得是六字大明陀罗尼已，而还复彼莲华上世界中。’如是，善男子，我于往昔之时，于彼莲华上如来应正等觉所，得闻是陀罗尼。”
　　尔时，除盖障菩萨而白佛言：“世尊，令我云何得是六字大明陀罗尼？世尊，如是相应甘露德味充满。世尊，我若得闻是陀罗尼而无懈惓，心念思惟而能受持，令诸有情而得闻是六字大明陀罗尼，获大功德，愿为宣说。”
　　佛告：“善男子，若有人书写此六字大明陀罗尼者，则同书写八万四千法藏而无有异。若有人以天金宝，造作如微尘数如来应正等觉形像，如是作已，而于一日庆赞供养，所获果报不如书写此六字大明陀罗尼中一字所获果报功德，不可思议善住解脱。若善男子、善女人，依法念此六字大明陀罗尼者，是人当得三摩地，所谓持摩尼宝三摩地、广博三摩地、清净地狱傍生三摩地、金刚甲胄三摩地、妙足平满三摩地、入诸方便三摩地、入诸法三摩地、观庄严三摩地、法车声三摩地、远离贪瞋痴三摩地、无边际三摩地、六波罗蜜多门三摩地、持大妙高三摩地、救诸怖畏三摩地、现诸佛刹三摩地、观察诸佛三摩地，得如是等一百八三摩地。”
　　是时，除盖障菩萨白佛言：“世尊，我今为于何处令我得是六字大明陀罗尼？愿为宣示。”
　　佛告：“善男子，于波罗奈大城有一法师，而常作意受持课诵六字大明陀罗尼。”
　　白世尊言：“我今欲往波罗奈大城，见彼法师礼拜供养。”
　　佛言：“善哉！善哉！善男子，彼法师者难得值遇，能受持是六字大明陀罗尼！见彼法师同见如来无异，如见功德圣地，又如见福德之聚，如见珍宝之积，如见施愿如意摩尼珠，如见法藏，如见救世者。善男子，汝若见彼法师，不得生其轻慢疑虑之心。善男子，恐退失汝菩萨之地，反受沉沦。彼之法师戒行缺犯而有妻子，大小便利触污袈裟无有威仪。”
　　尔时，除盖障白世尊言：“如佛教敕。”
　　于是除盖障菩萨，与无数菩萨出家之众、长者、童子、童女拥从，欲兴供养，持其天盖，及诸供具宝冠、珥珰，庄严璎珞、指镮、宝钏，憍尸迦等衣服缯彩卧具。复有种种妙华，所谓优钵罗华、矩母那华、奔拏哩(引)迦华、曼那啰华、摩诃曼那啰华、曼殊沙华、摩诃曼殊沙、华优昙钵罗华。复有种种树华，瞻波迦华、迦啰尾啰华、波吒攞华、阿底目讫多(二合)迦华、嚩[口+栗]史(二合)迦(引)设华君(去)哆华、苏摩娜华、么哩迦(引)华，而有鸳鸯、白鹤、舍利飞腾而随。复有百种叶，青、黄、赤、白、红、玻胝迦等色。复有种种珍果。持如是等供养之物，往波罗奈大城诣法师所，到已头面礼足。虽见彼法师戒行缺犯无有威仪，以所持伞盖供具、香华、衣服、庄严物等，大兴供养毕已，合掌住彼法师前言：“大法藏，是甘露味藏，是甚深法海，由如虚空。一切之人听汝说法，天、龙、药叉、彦达嚩、阿苏啰、誐噜拏、摩护啰蘖、人非人等，于汝说法之时一切皆来。听汝说法如大金刚，令诸有情解脱缠缚轮回之报，彼等有情获斯福德。此波罗奈大城所住之人，常见汝故诸罪悉灭，犹如于火焚烧林木。如来应正等觉了知于汝，今有无数百千万俱胝那庾多菩萨，来诣于汝兴供养事。大梵天王、那罗延天、大自在天、日天、月天、风天、水天、火天、阎魔法王，并四大天王皆来供养。”
　　是时，法师白言：“善男子，汝为戏耶？为实有所求圣者，为于世间断除轮回烦恼耶？善男子，若有得此六字大明王陀罗尼者，是人贪瞋痴三毒不能染污，犹如紫磨金宝尘垢不可染著。如是，善男子，此六字大明陀罗尼，若有戴持在身中者，是人亦不染著贪瞋痴病。”
　　尔时，除盖障菩萨执于彼足白言：“未具明眼迷失妙道，谁为引导？我今渴法，愿济法味！今我未得无上正等菩提，令善安住菩提法种，色身清净，众善不坏，令诸有情皆得是法。”众人说言：“勿怀吝惜！唯愿法师与我六字大明王法，令于我等速得阿耨多罗三藐三菩提，当转十二法轮，救度一切有情轮回苦恼。此大明王法昔所未闻，今令我得六字大明王陀罗尼，无救无依为作恃怙，闇夜之中为燃明炬。”
　　时，彼法师告言：“此六字大明王陀罗尼难得值遇，如彼金刚不可破坏，如见无上智、如无尽智、如如来清净智，如入无上解脱远离贪瞋痴轮回苦恼，如禅解脱三摩地三摩钵底，如入一切法而于恒时圣众爱乐。若有善男子于种种处，为求解脱遵奉种种外道法，所谓敬事帝释，或事白衣，或事青衣，或事日天，或事大自在天、那罗延天，蘖噜拏中裸形外道中，爱乐如是之处；彼等不得解脱无明虚妄，空得修行之名，徒自疲劳！一切天众、大梵天王、帝释天主、那罗延天、大自在天、日天、月天、风天、水天、火天、阎魔法王、四大天王，而于恒时云何求我六字大明王？彼等得我六字大明王，皆得解脱故。除盖障，一切如来般若波罗蜜多母，宣说如是六字大明王，一切如来应正等觉及菩萨众，而皆恭敬合掌作礼。善男子，此法于大乘中，最上精纯微妙。何以故？于诸大乘契经，应颂、授记、讽颂、譬喻、本生、方广、希法、论议中得。善男子，获斯本母，寂静解脱何假多耶？犹如收精稻谷于已舍宅，器盛盈满，日曝令干，捣治扇扬弃彼糠皮。何以故？为收精米。如是余异瑜伽如彼糠皮，于一切瑜伽中，此六字大明王如糠米见。善男子，菩萨为斯法故，行施波罗蜜多及持戒、忍辱、精进、静虑、般若波罗蜜多。善男子，此六字大明王难得值遇，但念一遍，是人当得一切如来，以衣服、饮食、汤药及座卧等资具一切供养。”
　　尔时，除盖障菩萨白法师言：“与我六字大明陀罗尼。”
　　时，彼法师正念思惟，而于虚空忽有声云：“圣者，与是六字大明王。”
　　时，彼法师思惟：“是声从何而出？”
　　于虚空中复出声云：“圣者，今此菩萨加行志求冥应，与是六字大明王矣！”
　　时，彼法师观见虚空中，莲华手、莲华吉祥，如秋月色发髻宝冠顶戴，一切智殊妙庄严，见如是身相。法师告除盖障言：“善男子，观自在菩萨摩诃萨，可令与汝六字大明王陀罗尼。汝应谛听！”
　　时，彼合掌虔恭，听是六字大明王陀罗尼曰：

　　“唵(引)么抳钵讷铭(二合引)吽(引)”

　　于是与彼陀罗尼时，其地悉皆六种震动。除盖障菩萨得此三摩地时，复得微妙慧三摩地，发起慈悲三摩地，相应行三摩地。得是三摩地已，时除盖障菩萨摩诃萨，以四大洲满中七宝，奉献供养法师。于是法师告言：“今所供养未直一字！云何供养六字大明？不受汝供！善男子，汝是菩萨圣者，非非圣者。”彼除盖障复以价直百千真珠璎珞供养法师，时彼法师言：“善男子，当听我言，汝应持此供养释迦牟尼如来应正等觉。”
　　尔时，除盖障菩萨，头面礼法师足已，既获满足其意辞彼而去，而复往诣祇陀林园，到已顶礼佛足。
　　尔时，世尊释迦牟尼如来应正等觉告言：“善男子，知汝已有所得。”“如是，世尊。”
　　而于是时，有七十七俱胝如来应正等觉皆来集会，彼诸如来同说陀罗尼曰：

　　“曩莫(入声一)　飒钵哆(二合引)喃(引二)　三藐讫三(二合)没驮(三)　句(引)致喃(引四)　怛你也(二合)他(去声五)　唵(引)左隶(引)祖隶(引)噂(上声)祢(引六)　娑嚩(二合引)贺”

　　于是七十七俱胝如来应正等觉，说此陀罗尼时，彼观自在菩萨身有一毛孔，名日光明，是中有无数百千万俱胝那庾多菩萨。于彼日光明毛孔中，复有一万二千金山，其一一山各千二百峰。其山周匝莲华色宝以为庄严，而于周匝有天摩尼宝适意园林，又有种种天池，又有无数百千万金宝庄严楼阁，上悬百千衣服、真珠、璎珞。彼楼阁中有微妙如意宝珠，供给彼诸菩萨摩诃萨一切所须资具。时诸菩萨入楼阁中，而念六字大明，是时见涅槃地，到彼涅槃之地，见于如来，观见观自在菩萨摩诃萨，心生欢喜。于是菩萨出彼楼阁往经行处，而于其中有诸宝园，而复往诣浴池，复往莲华色宝山，在于一面结跏趺坐而入三昧。
　　“如是，善男子，菩萨住彼毛孔。善男子，复有毛孔，名帝释王，其中有无数百千万俱胝那庾多不退转菩萨。于是帝释王毛孔中，复有八万天金宝山。于其山中有如意摩尼宝，名莲华光，随彼菩萨心所思惟皆得成就。时彼菩萨于彼山中，若念饮食无不满足，而无轮回烦恼之苦，恒时思惟其身无异思惟。善男子，复有毛孔，名曰大药，于中有无数百千万俱胝那庾多初发心菩萨。善男子，于彼毛孔有九万九千山，于此山中有金刚宝窟、金宝窟、银宝窟、帝青宝窟、莲华色宝窟、绿色宝窟、玻胝迦色宝窟。如是山王有八万峰，种种适意摩尼及诸妙宝庄严其上。于彼峰中有彦达嚩众，恒奏乐音。彼初发心菩萨，思惟空、无相、无我，生苦、老苦、病苦、死苦、爱别离苦、怨憎会苦，堕阿鼻地狱苦、堕黑绳地狱诸有情苦、堕饿鬼趣诸有情苦，作是思惟时，结跏趺坐而入三昧，于彼山中而住。善男子，有一毛孔，名缋画王，是中有无数百千万俱胝那庾多缘觉众，现火焰光。于彼毛孔有百千万山王，彼诸山王七宝庄严。复有种种劫树，金银为叶，无数百宝种种庄严，上悬宝冠、珥珰、衣服、种种璎珞，悬诸宝铃、憍尸迦衣，复有金银宝铃震响丁丁。如是劫树充满山中，无数缘觉于彼而住，常说契经、应颂、授记、讽颂、譬喻、本生、方广、希法、论议如是之法。除盖障，时诸缘觉出彼毛孔。最后有一毛孔，名曰幡王，广八万踰缮那，于中有八万山种种妙宝及适意摩尼以为严饰。彼山王中有无数劫树，无数百千万栴檀香树，无数百千万大树，复有金刚宝地，复有九十九楼阁，上悬百千万金宝、真珠、璎珞、衣服，于彼毛孔如是出现。”
　　为除盖障说已，尔时佛告阿难陀：“若有不知业报，于精舍内洟唾及大小便利等，今为汝说。若于常住地洟唾者，是人生于娑罗树中，为针口虫经十二年。若于常住地大小便利者，是人于波罗柰大城大小便利中，生为秽污虫。若私用常住齿木者，堕在龟鱼及摩竭鱼中生。若盗用常住油麻米豆等者，堕在饿鬼趣中，头发蓬乱，身毛皆竖，腹大如山，其咽如针，烧燃枯燋唯残骸骨，是人受斯苦报。若轻慢众僧者，是人当堕贫贱家生，随所生处根相不具，背伛矬陋；舍是身已而复生处，多病痟瘦，手足挛躄，而有脓血盈流，其身零落身肉，经百千万岁受斯苦报。
　　“若盗用常住地者，堕大号叫地狱中，口吞铁丸，唇齿断齶，及其咽喉悉烧烂坏，心肝肠胃遍体燋燃；时有苾刍言业风吹彼，死而复活，于是阎魔狱卒驱领罪人，彼自业感生于大舌，有百千万铁犁耕彼舌上，受是苦报经多千万年；于此地狱出已，复入大火镬地狱，彼有阎魔狱卒驱领罪人，以百千万针刺其舌上；业力故活，驱至火坑而掷入中；又驱至奈河而掷入中，而亦不死；如是展转入余地狱，经历三劫。是人复于南赡部洲贫贱家生，其身盲瞑，受斯苦报。慎勿盗用常住财物！
　　“若苾刍持戒，应受持三衣。若入王宫，应当披持第一大衣；若常众中，应当披持第二衣；若作务时，或入村落，或入城隍，或道行时，应当披持第三衣。苾刍应如是受持三衣！若得戒、得功德、得智慧，我说苾刍应持是戒。不得盗用常住财物，犹如火坑，常住如毒药，常住如重担。毒药可能救疗，若盗用常住物者，无能救济！”
　　尔时，具寿阿难陀白世尊言：“如佛教敕，当具行学。若苾刍受持别解脱，应善安住，守护世尊学处。”
　　时，具寿阿难陀顶礼佛足，绕已而退。时，诸大声闻各各退还本处。一切世间天、龙、药叉、彦达嚩、阿苏啰、蘖噜拏、紧那啰、摩护啰誐、人非人等，闻佛说已，欢喜信受，礼佛而退。


【回向】
愿以此功德 普及于一切 我等与众生 皆共成佛道

【开经偈】
无上甚深微妙法 百千万劫难遭遇 我今见闻得受持 愿解如来真实义
	
	</chapter>
	<chapter name="僧伽吒经卷">
	僧伽吒经卷第一

　　如是我闻：一时，婆伽婆在王舍城灵鹫山中，共摩诃比丘僧二万二千人俱，其名曰：慧命阿若憍陈如、慧命摩诃谟伽略、慧命舍利子、慧命摩诃迦葉、慧命罗睺罗、慧命婆俱罗、慧命跋陀斯那、慧命贤德、慧命欢喜德、慧命网指、慧命须浮帝、慧命难陀斯那，如是等二万二千人俱。共菩提萨埵摩诃萨埵六万二千人俱，其名曰：弥帝隶菩提萨埵、一切勇菩提萨埵、童真德菩提萨埵、发心童真菩提萨埵、童真贤菩提萨埵、无减菩提萨埵、文殊师利菩提萨埵、普贤菩提萨埵、金刚斯那菩提萨埵，如是等六万二千人俱。复有万二千天子，其名曰：阿畴那天子、跋陀天子、须跋陀天子、希法天子、栴檀藏天子、栴檀天子，如是等万二千天子俱。复有八千天女，其名曰：弥邻陀天女、端正天女、发大意天女、岁德天女、护世天女、有力天女、随善臂天女，如是等八千天女俱。复有八千龙王，其名曰：阿波罗罗龙王、伊罗钵龙王、提弥罗龙王、君婆娑罗龙王、君婆尸利沙龙王、须难陀龙王、须赊佉龙王、伽婆尸利沙龙王，如是等八千龙王俱。皆向灵鹫山诣世尊所，头面礼足，右绕三匝，却住一面。
　　尔时，一切勇菩提萨埵摩诃萨埵，从座而起，偏袒右肩，合掌向佛，白佛言：“世尊，唯愿世尊演说正法利益众生。世尊，无量亿天众、无量亿婇女、无量亿菩提萨埵、无量亿声闻，皆悉已集欲闻正法。世尊，如是大众皆欲闻法，惟愿如来应供等正觉为说妙法，令长夜安隐断诸业障。”
　　尔时，世尊赞一切勇菩提萨埵：“善哉！善哉！一切勇，能为大众请问如来如是之事。汝今谛听，善思念之，当为汝说。”
　　“唯然，世尊，愿乐欲闻。”
　　尔时，世尊告一切勇菩提萨埵：“有法门名僧伽吒，若此法门在阎浮提有人闻者，悉能除灭五逆罪业，于阿耨多罗三藐三菩提得不退转。一切勇，于汝意云何？若人闻此法门福德之聚，过于一佛福德之聚。”
　　一切勇白佛言：“云何世尊？”
　　佛告一切勇：“如恒河沙等诸佛如来所有福德，若人闻此法门，所得福德亦复如是。一切勇，若人得闻如是法门，于阿耨多罗三藐三菩提，一切不退转，见一切佛，一切得阿耨多罗三藐三菩提，恶魔不恼，一切善法皆得成就。一切勇，闻此法者能知生灭。”
　　尔时，一切大众从座而起，偏袒右肩，右膝著地，合掌向佛，白佛言：“世尊，一佛福德有几量也？”
　　佛言：“善男子，谛听一佛功德！譬如大海水滴，如阎浮提大地微尘，如恒河沙等众生，悉作十地菩萨，如是一切十地菩萨所有福德，不如一佛福德之聚。一切勇，若人闻此法门福多于此，算数譬喻所不能及。”
　　尔时，一切大众闻是说已，踊跃欢喜多增福德。
　　时，一切勇菩提萨埵白佛言：“世尊，何等众生渴乐正法？”
　　尔时，世尊告一切勇菩提萨埵摩诃萨埵：“一切勇，有二众生渴仰于法。何等为二？一者、于一切众生其心平等；二者、既闻法已，等为众说心无希望。”
　　一切勇菩提萨埵白佛言：“世尊，闻何等法得近菩提？”
　　“一切勇，渴仰闻法得近菩提，常信乐听受大乘法者得近菩提。”
　　尔时，人天诸龙婇女从座而起，白佛言：“世尊，我等渴法，愿佛世尊满我所愿。”
　　尔时，世尊即便微笑，种种色光从口中出，遍照十方上至梵世还从顶入。
　　尔时，一切勇菩提萨埵，从座而起，偏袒右肩，右膝著地，白佛言：“世尊，以何因缘，如来现此希有之相？”
　　尔时，世尊告一切勇菩提萨埵：“于此会中一切众生，当得阿耨多罗三藐三菩提，成就一切如来境界，是故佛笑。”
　　一切勇菩提萨埵白佛言：“世尊，何因缘故，此会众生得阿耨多罗三藐三菩提？”
　　佛言：“善哉！善哉！一切勇，能问如来如是之义。一切勇，以愿胜故。一切勇，乃往过去无数阿僧祇劫，有佛世尊，号曰宝德如来、应供、正遍知、明行足、善逝、世间解、无上士、调御丈夫、天人师、佛世尊。一切勇，尔时我作摩纳之子，此会众生住佛智慧者，往昔之时悉在鹿中。我时发愿：‘如是诸鹿，我皆令住佛智慧中。’时鹿闻已寻皆发言：‘愿得如是！’一切勇，此会大众因彼善根，当得阿耨多罗三藐三菩提。”
　　尔时，一切勇菩提萨埵摩诃萨埵，白佛言：“世尊，若有众生闻此法者，寿命几劫？”
　　佛言：“其人寿命满八十劫。”
　　一切勇菩提萨埵白佛言：“世尊，劫以何量？”
　　佛言：“善男子，譬如大城，纵广十二由旬，高三由旬，盛满胡麻，有长寿人过百岁已取一而去，如是城中胡麻悉尽，劫犹不尽。一切勇，又如大山，纵广二十五由旬，高十二由旬，有长寿人过一百岁，以轻缯帛一往拂之，如是山尽劫犹不尽，是名劫量。”
　　时，一切勇菩提萨埵摩诃萨埵白佛言：“世尊，一发誓愿尚得如是福德之聚寿八十劫，何况于佛法中广修诸行！”
　　“善男子，若有闻此法门者，所得寿命满八十劫，何况书写读诵之者！一切勇，若有人以净信心读诵此法门福多于前，九十五劫自识宿命，六万劫中为转轮王；于现在世人所敬重，刀不能害，毒不能伤，妖蛊不中；临命终时，得见九十五亿诸佛，安慰之言：‘汝莫怖畏！汝在世时闻僧伽吒法门。’九十五亿佛，各将其人至其世界。一切勇，况复有人得具足闻如是法门！”
　　尔时，一切勇菩提萨埵白佛言：“世尊，我当听受如是法门得何福德？”
　　佛告一切勇：“如恒河沙诸佛如来所有福德，闻是经者所得福德亦复如是。”
　　时，一切勇菩提萨埵白佛言：“世尊，我听此法心无疲厌。”
　　佛告一切勇：“善哉！善哉！汝能如是闻法无厌，我亦如是闻法无厌，况复凡夫心生厌想！一切勇，若有善男子，闻此法门生信心者，于千劫中不堕恶道，五千劫中不堕畜生，万二千劫不堕愚痴，万八千劫不生边地，二万劫中生处端正，二万五千劫常得出家，五万劫中作正法王，六万五千劫修行念死。一切勇，彼善男子、善女人，无少不善，恶魔不得其便，不入母胎。一切勇，闻此法门者，生生之处，九十五阿僧祇劫不堕恶道，于八万劫常得闻持，十万劫离于杀生，九万九千劫离于妄语，一万三千劫离于两舌。一切勇，如是法门难值难闻。”
　　尔时，一切勇菩提萨埵摩诃萨埵，从座而起，偏袒右肩，右膝著地，合掌白佛言：“世尊，谤此法者其罪多少？”
　　佛告一切勇：“其罪甚多！”
　　时，一切勇菩提萨埵白佛言：“世尊，得几数罪？”
　　佛告一切勇：“莫问此事！善男子，若有于十二恒河沙诸佛如来起于恶心，若有谤者罪多于彼。一切勇，若于大乘起恼心者，如彼众生被烧燋然。”
　　一切勇菩提萨埵白佛言：“世尊，如是众生云何可救？”
　　佛告一切勇：“譬如有人刀断其头，使医治之，涂以石蜜酥油诸药，以用涂之。一切勇，于汝意云何？如是众生还可活不？”
　　一切勇白佛：“不也，世尊。”
　　“一切勇，又如有人刀害不断，若得良医治之则瘥。彼人瘥已，知其大苦：‘我今知已，更不复作恶不善业。’一切勇，若善男子念布施时亦复如是，离一切恶，集诸善法诸善具足。譬如死尸，父母忧愁啼泣不能救护；凡夫之人亦复如是，不能自利，不能利他，无依父母。如是，如是，一切勇，彼诸众生临死之时无所依止。一切勇，无依众生有二种。何等为二？一者、作不善业，二者、诽谤正法。如是二人临死之时无依止处。”
　　时，一切勇菩提萨埵白佛言：“世尊，彼谤法者生何道中？”
　　佛告一切勇：“谤法之人入大地狱，在大叫唤地狱一劫受苦，众合地狱一劫受苦，烧然地狱一劫受苦，大烧然地狱一劫受苦，黑绳地狱一劫受苦，阿鼻地狱一劫受苦，毛竖地狱一劫受苦，睺睺地狱一劫受苦。一切勇，谤法众生，于此八大地狱，满足八劫受大苦恼。”
　　尔时，一切勇菩提萨埵摩诃萨埵白佛言：“世尊，大苦！大苦！我不能闻。”
　　尔时，世尊而说颂曰：

　　“何故不能闻？ 此语甚可怖，
　　　地狱为大苦， 众生受苦痛。
　　　若造善业者， 则有乐果报；
　　　若造不善业， 则受于苦报。
　　　生则有死苦， 忧悲苦所缚，
　　　凡夫常受苦， 无有少乐时。
　　　智慧人为乐， 能忆念诸佛，
　　　信清净大乘， 不堕于恶道。
　　　如是一切勇， 本业得果报，
　　　作业时虽少， 得无边果报，
　　　种子时虽少， 得无量果实。
　　　植种佛福田， 能生果实处，
　　　智者得安乐， 乐于诸佛法，
　　　远离于恶法， 修行诸善法。
　　　若以一毫物， 用布施诸佛，
　　　八十千劫中， 巨富具财宝，
　　　随所受生处， 常念行布施。
　　　如是一切勇， 施佛得福深！”

　　尔时，一切勇菩提萨埵摩诃萨埵，白佛陀言：“世尊，云何修佛智慧？云何闻此法门增长善根？”
　　佛告一切勇菩提萨埵：“若有人供养六十二亿恒河沙诸佛，施诸乐具；若复闻此法门者，所得福德与前正等。”
　　一切勇菩提萨埵白佛言：“世尊，云何善根满足？”
　　尔时，世尊告一切勇菩提萨埵摩诃萨埵言：“功德如佛者当知满足。”
　　一切勇白佛言：“世尊，何人功德与如来等？”
　　佛告一切勇菩提萨埵：“善男子，法师善根与如来等。”
　　一切勇菩提萨埵言：“世尊，何等是法师？”
　　佛告一切勇菩提萨埵：“流通此法门者，名为法师。”
　　一切勇菩提萨埵白佛言：“世尊，闻此法门，得何等福？书写读诵此法门者，得几所福？”
　　佛告一切勇菩提萨埵言：“善男子，于十方面一一方各十二恒河沙诸佛如来，一一如来住世说法满十二劫；若有善男子，说此法门功德，与上诸如来等。若有善男子，书写此经，四十八恒河沙诸佛如来，说其功德不能令尽，况复书写读诵受持！”
　　时，一切勇菩提萨埵问佛言：“世尊，若读诵者，得几所福？”
　　尔时，世尊说颂答曰：

　　“读诵四句偈， 得此最胜福，
　　　如八十四恒， 诸佛所说法。
　　　读诵此法门， 得如是福德，
　　　如是诸功德， 言说不能尽。
　　　十八亿诸佛， 住世满一劫，
　　　十方一切佛， 常赞大乘法，
　　　善说此法门， 而无有穷尽。
　　　诸佛难值遇， 此法亦如是！”

　　尔时，八十四亿天子至于佛所，合掌顶礼白佛言：“善哉！世尊，如是法藏愿住阎浮提。”
　　尔时，复有十八千亿尼揵子，来诣佛所白佛言：“胜也！沙门瞿昙。”
　　佛告尼揵：“如来常胜！汝等住颠倒，云何见汝等胜？汝无胜也。汝等善听，今为利益汝等，为汝等说：

　　“凡夫无慧乐， 何处得有胜？
　　　不知于正道， 云何得有胜？
　　　我视众生道， 以甚深佛眼。”

　　尔时，尼揵子于世尊所心生嗔恚。尔时，帝释捉金刚杵，以手摩之用拟尼揵。时十八千亿诸尼揵子，惶怖苦恼悲泣啼哭。如来隐形令其不见，尔时诸尼揵子不见如来，悲泣颂曰：

　　“父母及兄弟， 无能救济者！
　　　见旷野大泽， 空无人行路，
　　　彼处不见水， 亦不见树荫，
　　　亦不见人众， 无伴独受苦。
　　　彼受诸苦恼， 由不见如来！”

　　时，诸尼揵从座而起，右膝著地，出大声言：“如来哀愍，愿见救济，我等归依佛！”
　　尔时，世尊即时微笑，告一切勇菩提萨埵摩诃萨埵言：“善男子，汝往外道尼揵子所，为其说法。”
　　尔时，一切勇菩提萨埵摩诃萨埵，白佛言：“世尊，譬如须弥山王，小山无能出者。如是，世尊，于如来前我不能说。”
　　尔时，世尊告一切勇菩提萨埵摩诃萨埵：“善男子，莫作是说！如来有多方便。一切勇，汝往观十方一切世界，如来在何处，住于何处所，敷如来座。一切勇，于尼揵所我亦当自说法。”
　　一切勇白佛言：“世尊，乘何神力？为以自神力去？以佛神力去也？”
　　佛告一切勇：“汝以自神力去，还时以佛神力而来。”
　　尔时，一切勇菩提萨埵摩诃萨埵，从座而起，偏袒右肩，为佛作礼即没不现。
　　尔时，世尊为尼揵说：“生苦生恼，人生多怖，生有病苦，病有老苦，老有死苦，复有王难、贼难、水难、火难、毒难、自作业难。”
　　时，诸外道心怀恐怖，白佛言：“世尊，我等于今更不忍生。”
　　尔时，世尊说此法时，十八千亿诸外道等得离尘垢，发阿耨多罗三藐三菩提心。自身十八千亿住于十地大菩提萨埵，现菩提萨埵种种神力，或作象形、马形、师子虎形、金翅鸟形，或作须弥山形，或作老形，或作猕猴，或作华台结跏趺坐。十千亿菩提萨埵在其南面作，九千亿菩提萨埵在其北面，皆作如是神通变化。如来常在三昧，以方便力故为众生说法。
　　尔时，如来知一切勇菩提萨埵自用神力去已，七日至华上世界。时一切勇菩提萨埵，以佛神力屈伸臂顷来至佛所，到已右绕三匝，发清净心合掌礼佛，白佛言：“世尊，我以一神力，至十方诸佛世界，见九十九千亿诸佛世界；第二神力，见百千亿诸佛世界；至第七日到华上世界，亦至不动如来世界。世尊，我至彼国，见九十二千亿诸佛说法；又见八十亿千世界，八十亿千诸佛，即日成阿耨多罗三藐三菩提，我悉供养复过而去。世尊，我即日至三十九亿百千佛国，见三十九亿百千菩提萨埵出家，得阿耨多罗三藐三菩提。世尊，我悉恭敬礼拜，右绕三匝复过而去。世尊，又于六十亿世界，见六十亿佛，我悉供养恭敬礼拜而去。世尊，我见百亿世界，百亿如来入般涅槃，我亦供养恭敬礼拜复过而去。世尊，我见六十五亿世界，诸佛正法灭尽，我心焦恼而怀悲泣，见天、龙、夜叉忧恼啼哭如箭入心。世尊，彼佛世界劫火所烧，大海须弥悉皆烧尽无有遗余，我亦供养复过而去。
　　“乃到华上世界，世尊，我到彼世界，见敷百千亿座。世尊，见彼南面敷百千亿座，东西北方及以上下各敷百千亿高座。世尊，彼一一座七宝成就，一一座上有一如来，结跏趺坐为众说法。世尊，我既见已生希有心，问彼世尊：‘此世界者名为何等？’彼佛如来即告我言：‘此世界者名曰华上。’世尊，我礼彼佛，问其佛言：‘如来世尊名号何等？’彼佛答我：‘号莲华藏，于此世界常作佛事。’我复问言：‘此世界中无量如来，何者是莲华藏如来之身？’彼世尊曰：‘我当示汝莲华藏佛。’尔时，诸佛悉隐不现，唯见一佛，其余座上悉是菩萨。我时礼佛，时有一座从地涌出，我于此座结跏趺坐。时我坐已，有无量座忽然而出空无人坐。我问彼佛：‘此座何故空无人坐？’时佛世尊而告我言：‘善男子，不种善根众生，不得在于此会之中。’世尊，我时问彼如来言：‘世尊，作何善根得在此会？’时佛告言：‘谛听！善男子，得闻僧伽吒法门者，以是善根得在此会，何况书写读诵！一切勇，汝闻僧伽吒法门故得在此会，无善根人则不能得见此佛国。’
　　“尔时，一切勇菩提萨埵摩诃萨埵白彼佛言：‘世尊，得闻此法门者得何福德？’尔时，莲华藏如来即便微笑。世尊，我时作礼，问彼佛言：‘佛何故笑现希有相？’时莲华藏如来告一切勇：‘善男子，一切勇菩提萨埵得大势力。譬如转轮圣王主四天下，于四天下种满胡麻。善男子，如彼胡麻其数多不？’一切勇菩提萨埵白世尊言：‘甚多！世尊。甚多！善逝。’佛告一切勇：‘有人聚彼胡麻以作一聚，一切勇，有人能数知其数不？’一切勇菩提萨埵白彼世尊：‘不可数也，善逝，世尊。’时莲华藏如来告一切勇菩提萨埵：‘善男子，若胡麻等数诸佛如来，说闻经功德不能令尽，何况书写读诵！’一切勇菩提萨埵白佛言：‘世尊，书写得何等福？’佛告一切勇：‘善男子，譬如三千大千世界，一切沙尘树叶草木，以如此等数转轮王，如是轮王宁可数不？’一切勇菩提萨埵白佛言：‘世尊，不可数也，善逝，世尊。’佛告一切勇：‘善男子，听此法者，如是一切诸转轮王，所有福德不及此福。于此法门书一字者，功德胜彼一切轮王所有福德。如是，善男子，此法门者摄于一切大乘正法，不得以轮王福德为喻。如是，一切勇，此法门功德非譬喻说。如此法门能示法藏，灭诸烦恼，燃大法炬，降诸恶魔，照明一切菩提萨埵之舍，说一切法。’” 
　　尔时，一切勇菩提萨埵摩诃萨埵白佛言：“世尊，行梵行者甚为希有。何以故？世尊，如来行难得。”
　　佛告一切勇：“如是，善男子，梵行难得。若行梵行，若昼若夜常见如来，若见如来则见佛国，若见佛国则见法藏，临命终时其心不怖，不受胎生无复忧恼，不为爱河之所漂没。”
　　尔时，世尊复告一切勇菩提萨埵摩诃萨埵：“善男子，如来出世难可值遇！”
　　一切勇言：“如是，世尊。如是，善逝。如来出世难得值遇！”
　　佛告一切勇菩提萨埵摩诃萨埵言：“此法难值亦复如是。一切勇，若有得闻如是法门经于耳者，八十劫中自识宿命，六十千劫作转轮王，八十劫中作天帝释，二十五千劫作净居天，三十八千劫作大梵天，九十九千劫不堕恶道，百千劫中不堕饿鬼，二十八千劫不堕畜生，十三亿百千劫不堕阿修罗中，刀剑不伤，二十五千劫不生愚痴中，七千劫具足智慧，九千劫中生处端正，具足善色如如来身，十五千劫不作女人，十六千劫身无病恼，三十五千劫常具天眼，十九千劫不生龙中，六千劫中无嗔恚心，七千劫中不生贫贱家，八十千劫主二天下极最无穷受如是乐，十二千劫不生盲冥，十三千劫不生聋中，十一千劫修行忍辱；临命终时识行将灭，不起倒想，不生嗔恚，见东方恒河沙等诸佛如来，面见南方十二亿佛，面见西方二十五恒河沙诸佛如来，面见北方八十恒河沙等诸佛如来，面见上方九十亿恒河沙诸佛世尊，面见下方百亿恒河沙等诸佛世尊。善男子，彼诸世尊安慰其人：‘善男子，汝莫恐怖！汝已听受僧伽吒法门。善男子，汝见如是恒河沙等百千亿佛世尊不？’‘唯然，已见。’世尊告曰：‘此诸如来故来见汝。’是善男子问言：‘我作何善诸佛见我？’诸佛告言：‘善男子，汝在人中曾闻僧伽吒法门，是故诸佛故来见汝。’是善男子白佛言：‘世尊，我曾少闻得如是福，况复具足受持是经！’彼佛告言：‘善男子，莫作是说！闻四句偈所有功德我今说之。善男子，譬如十三恒河沙诸佛如来所有福德，闻此法门福德胜彼！若有供养十三恒河沙诸佛如来，若有于此法门闻一四句偈，此福德胜彼，况具足闻！’”
　　佛复告一切勇菩提萨埵言：“善男子，若三千大千世界满中胡麻，以此胡麻数转轮王，若有人布施如是转轮王，不如布施一须陀洹；若施三千世界一切须陀洹所得福德，不如施一斯陀含；若施三千世界诸斯陀含，不如施一阿那含；若施三千世界诸阿那含，不如布施一阿罗汉；若施三千世界诸阿罗汉所得福德，不如布施一辟支佛；若施三千世界诸辟支佛所得福德，不如施一菩提萨埵；若施三千大千世界菩提萨埵，不如于一如来所起清净心；若于三千大千世界诸如来所生清净心，不如凡夫闻此法门功德胜彼，何况书写读诵受持！一切勇，况复有人以清净心忆念此经！一切勇，于意云何？颇有凡人能度大海不？”
　　一切勇言：“不也，世尊。”
　　佛告一切勇：“于意云何？颇有凡夫以手一撮能竭海不？”
　　一切勇言：“不也，世尊。”
　　佛告一切勇：“乐小法者亦复如是，不能听受如是法门。一切勇，若不曾见十八亿恒河沙诸佛如来，不能书写如是法门；若不曾见九十亿恒河沙诸如来者，不能闻此法门；若人曾见百千亿如来者，闻此法门不生诽谤。一切勇，若有曾见百千亿恒河沙如来，闻此法门能生净信，起如实想不生诽谤。一切勇听，若有书此法门一四句偈，彼过九十五亿千世界，如阿弥陀国，彼人佛土亦复如是。一切勇，彼诸众生寿命八万四千劫。一切勇，若菩提萨埵摩诃萨埵，于此法门闻四句偈，诸众生设使造五逆罪，教人随喜，若能听受一四句偈，所有罪业能令除灭。”
　　尔时，世尊复告一切勇菩提萨埵摩诃萨埵言：“往昔有人破塔坏僧，动菩提萨埵三昧，坏灭佛法，杀害父母，作已生悔：‘我失今世后世之乐，当于恶道一切受苦，生大愁忧受大苦恼。’一切勇，如是之人一切世人所共恶贱，作如是言：‘此人失于世间出世间法！此众生于无量劫犹如燋树不能复生，譬如画堂不以燋柱而作庄严。’此人亦尔，今世后世所至之处，人皆轻贱打骂毁辱不施饮食。彼受饥渴打骂苦恼，自忆念言：‘我造逆罪，破塔坏僧。’作是思惟：‘我向何处谁能救我？’作如是念：‘我当入山自灭其身，无人救我。’尔时，彼人而说偈言：

　　“‘我造不善业， 犹如燋木柱，
　　　　今世不庄严， 他世亦如是，
　　　　室内不庄严， 在外亦如是。
　　　　恶因造恶业， 因之入恶道，
　　　　后世受苦痛， 不知住何处？
　　　　诸天悉闻我， 悲泣啼哭声，
　　　　无有救护者， 必入于地狱。
　　　　自作不善业， 自受苦痛报，
　　　　我无归依处， 必受苦痛受。
　　　　杀父母坏塔， 我作五逆业，
　　　　我登高山顶， 自坠令碎灭。’

　　“时诸天告言： 

　　　‘莫去愚痴人！ 莫作不善业！
　　　　汝作多不善， 作已今悔过！
　　　　杀害自身命， 必受地狱苦，
　　　　寻即堕于地， 如被忧箭射。
　　　　不以此精进， 而得成佛道，
　　　　不得菩萨道， 不得声闻果，
　　　　更起余精进。
　　　　汝诣仙圣山， 往见大圣主，
　　　　头面礼彼仙， 愿救苦众生，
　　　　善作利益我， 惊怖不安隐。’

　　“仙人闻告言： 

　　　‘汝坐暂时听， 惊怖苦不安， 当悔众恶业！’

　　“仙人告言：‘我施汝食，汝可食之。愁忧苦恼饥渴恐怖世间无归，我施汝食，汝当食之。然后我当为汝说法，令汝罪业悉得消灭。’彼食讫已须臾澡手，绕仙人已前面胡跪。仙人问言：‘汝说作恶业？’答仙人言：‘我杀母、杀父、破塔，乱菩提萨埵三昧，坏灭佛法。’尔时仙人告彼人言：‘汝作不善造斯恶业，自作教人诸不善业，汝当忏悔！’尔时，彼人心惊惶怖悲泣而言：‘谁救护我？我作恶业必受苦报。’尔时，彼人长跪合掌而作是言：‘我作恶业自作教人，莫使我得不善之报！勿使受苦！愿大仙人当见救济！我为仙人常作僮仆，所作不善愿令消灭。’尔时，仙人慰喻彼人：‘汝莫惶怖！吾当救汝令受轻报。汝今现前听法，汝曾闻僧伽吒法门不？’白仙人言：‘我未曾闻。’仙人言：‘火烧之人谁能为其说法？唯大悲者乃能说耳！’　　　

僧伽吒经卷第二

　　“尔时，仙人告彼人言：‘乃往古昔无数阿僧祇劫，时有国王名曰净月，如法治世。善男子，时净月王生一太子。时净月王，召诸占相婆罗门等，而问之言：“今此童子有何等相？”尔时相师白大王言：“今此太子有不祥相，生此太子必有不祥。”大王问言：“汝何所说？”相师白言：“如是太子若至七岁当害父母。”王时答言：“宁当杀我，不杀我子。人身难得，于无量劫修行乃得人身，不应以此身而杀人物。”尔时，太子始生一月如一岁儿。王知太子当杀我身，时净月王舍位与子，作如是言：“汝治国事，一切财物自在随意，如法治世勿为非法。”既授位已，时净月王于其国内，不复行于王之教令。尔时，无量亿大臣至净月王所，白言：“大王，何故不行王之教令？”大王答言：“我无量劫常为王事心无厌足，我已厌矣，舍之修行。”尔时太子未经多时，并杀父母集五逆罪。善男子，我亦忆念往昔之事，既杀王已愁悲啼哭自责悔过。尔时，我以大悲之心为彼说法，彼闻法已逆罪消灭。’
　　“问言：‘当于尔时说何等法？’答言：‘尔时演说僧伽吒法门。若闻此法，当至阿耨多罗三藐三菩提，灭一切罪烦恼休息。汝今谛听，当为汝说，令汝闻已速得解脱，闻四句偈令不中阙，尽一切恶得须陀洹，然后布施远离诸苦，受苦众生令得解脱，怖畏众生令得远离。’尔时，彼人合掌顶礼赞言：‘善哉！善哉！真善知识，善能除灭诸不善业，善说僧伽吒法门，善哉闻者！’尔时，虚空中万二千天子，至大仙所，合掌顶礼，白如是言：‘大仙忆念几时事耶？’复有四龙王、十八千亿夜叉王，头面礼敬白大仙言：‘忆念几时事耶？’大仙答言：‘我忆念百千亿阿僧祇劫。’问大仙言：‘以何善根忆尔许事？’答言：‘以曾听受僧伽吒法门。’在彼众中闻此法门发净信者，皆得授阿耨多罗三藐三菩提记。若人造作五逆之罪，闻此法门须臾之间，悉能除灭无量百千亿劫，闭恶道门开生天道。于此法门闻四句偈功德如是，况复书写读诵，供养华香幡盖，恭敬尊重，合掌礼拜一言赞善，如是功德不可思议！”
　　尔时，一切勇菩提萨埵白佛言：“世尊，云何合掌得功德等？谁读此经一合掌礼？”
　　佛告一切勇：“善男子，若人造作五逆之罪，若教人作，若随喜作，于此法门闻四句偈，合掌净信能灭五逆，何况有人于此法门具足书写读诵供养，如此功德多彼无量！善男子，譬如阿那婆达多池日光不照，从彼池中出五大河。一切勇，于意云何？颇有人能数此五大河水滴数不？”
　　一切勇言：“不也，世尊。”
　　佛告一切勇菩提萨埵：“善男子，闻此法门善根亦复如是，百千万劫数不可尽。一切勇，于意云何？须臾得闻如是法门，是难有不？”
　　一切勇言：“难有，世尊。”
　　佛告一切勇：“于此法门能生信者复难于彼！譬如阿那婆达多池出五大河，如是五河水之滴数，数不可尽。”
　　一切勇菩提萨埵摩诃萨埵白佛言：“世尊，何等名为五大河也？”
　　佛告一切勇菩提萨埵：“五大河者，所谓恒伽河、私陀河、博叉河、耶牟那河、月分河，是五大河悉皆入海。此五大河，一河各有五百小河以为眷属。一切勇，复有五大河，在虚空中，一河各有一千小河以为眷属。”
　　一切勇菩提萨埵白佛言：“世尊，何等是五河有千眷属？”
　　佛告一切勇菩提萨埵：“第一河者，名须陀罗有千眷属；第二河者，名曰羶佉有千眷属；第三河者，名婆呵帝有千眷属；第四河者，名质多斯那有千眷属；第五河者，名曰法盖有千眷属。一切勇，是名五大河有千眷属。一切勇，是五大河利益阎浮提，时时降雨增长华果，于阎浮提雨清净水增长苗稼。一切勇，如护世天安乐阎浮提波（提波渚也）；此经亦尔，利益安乐阎浮提波一切众生如三十三天。”
　　一切勇菩提萨埵白佛言：“世尊，何等是三十三天？”
　　佛告一切勇菩提萨埵言：“释迦提婆之所住处，是三十三天。一切勇，彼三十三天作如是语：‘若有众生口行善语者，彼人功德不可数知。若有众生行口恶者，彼堕地狱、饿鬼、畜生不可数知。众生堕于地狱、畜生、饿鬼受大苦恼，时彼众生无救护者，于三恶趣独受剧苦。口行恶者是恶知识，口行善者是善知识。若见善知识则见如来，若见如来则灭一切不善之法。一切勇，如护世天为阎浮提波而作利益。一切勇，此经亦如是，于阎浮提波而作佛事。若不闻此法门者，不能至阿耨多罗三藐三菩提，不能转法轮，不能击法鼓，不能坐于师子法座，不能入于涅槃之界，不能成就无边光明。如是，如是，一切勇，不闻如是法门，不能坐于菩提树下。”
　　时，一切勇菩提萨埵摩诃萨埵白佛言：“世尊，我有少疑欲问世尊。”
　　佛告一切勇：“随汝所问，当断汝疑。”
　　一切勇白佛言：“世尊，尔时仙人度彼五逆人，令住不退地者，是何人也？”
　　佛告一切勇菩提萨埵：“善男子，汝今谛听，如来所说微细难知。此僧伽吒法门，示仙人像，如此法门能示佛身。如恒河中处处见沙，此法亦尔，自作示现为人说法。唯佛如来量与佛等，此法如是与佛平等，有此法处常有诸佛。”
　　尔时，世尊复告一切勇菩提萨埵：“善男子，我念往昔九十九阿僧祇劫，尔时有佛号曰宝上；如是次第有十二亿佛，皆号宝上。我于尔时名曰净月，行大布施。时十二亿如来，我悉供养，以衣服、卧具、饮食、汤药、香华、灯明、一切乐具，悉以供养，彼诸如来不为我授阿耨多罗三藐三菩提记。一切勇，我念往昔，有十八亿如来出兴于世，皆号宝明。我于尔时名曰龙正，行大布施，以香华、璎珞供养彼佛，彼诸如来亦不授我阿耨多罗三藐三菩提记。一切勇，我念往昔，有二十亿佛出兴于世，皆号式弃如来应供正遍知。我于尔时行大布施，以诸乐具供养彼佛，彼诸如来亦不授我阿耨多罗三藐三菩提记。一切勇，我念往昔，有二十亿诸佛出兴于世，皆号迦葉。我于尔时行大布施，以诸香华、幡盖、衣服、一切乐具，供养彼佛，彼诸如来亦不授我阿耨多罗三藐三菩提记。一切勇，我念往昔，有十六亿诸佛如来出兴于世，皆号净光。我于尔时作大长者子，行大布施舍一切物，彼十六亿诸佛如来，我悉供养，以香华、幡盖、衣服、卧具、饮食、汤药，亦不授我阿耨多罗三藐三菩提记。一切勇，我念往昔，九十五亿诸佛如来出兴于世，皆号释迦牟尼应正遍知。我于尔时作大国王如法治世，彼九十五亿释迦如来，我悉供养，以香华、幡盖、饮食、衣服、卧具、汤药、一切乐具，亦不授我阿耨多罗三藐三菩提记。一切勇，我念往昔，有九亿佛出兴于世，皆号迦罗迦鸠村陀如来应供正遍知。我于尔时作婆罗门子，巨富无量行一切施，以诸香华、幡盖、衣服、卧具、饮食、一切乐具，供养诸佛，彼诸如来亦不授我阿耨多罗三藐三菩提记。一切勇，我念往昔，有十八亿如来出兴于世，皆号迦那迦牟尼如来应供正遍知。我于尔时行大布施，彼诸如来我悉供养，以香华、幡盖、衣服、卧具、饮食、汤药、一切乐具供养，彼诸如来亦不授我阿耨多罗三藐三菩提记。一切勇，我念往昔，有十三亿诸佛如来出兴于世，皆号光明德如来应正遍知。我悉供养，以诸华香、幡盖、衣服、卧具、饮食、一切乐具，供养尊重，彼诸如来亦不授我阿耨多罗三藐三菩提记。一切勇，我念往昔，二十五亿诸佛如来出兴于世，皆号弗沙如来应正遍知。我于尔时出家作沙门行，如法供养，以诸香华、璎珞、幡盖、衣服、卧具、饮食、一切乐具，尊重赞叹，彼诸如来亦不授我阿耨多罗三藐三菩提记。一切勇，我念往昔，有十二亿诸佛如来出兴于世，皆号毗婆尸如来应正遍知。彼诸如来我悉供养，以华香、幡盖、衣服、饮食、卧具、汤药、一切乐具，悉以供养。我时出家，彼诸如来亦不授我阿耨多罗三藐三菩提记。最后毗婆尸如来说此法门，阎浮提众生闻已，于虚空中即雨七宝。尔时阎浮提众生悉无贫穷。我于尔时亦不得授阿耨多罗三藐三菩提记，但闻空声而告我言：‘汝不久当得受阿耨多罗三藐三菩提记。’”
　　一切勇菩提萨埵白佛言：“世尊经于几时，得受阿耨多罗三藐三菩提记？”
　　佛告一切勇菩提萨埵言：“谛听！善男子，过九十二亿阿僧祇劫，有佛出世，号然灯如来应正遍知。我于尔时作摩那婆子，名曰弥伽（弥伽者此言云），于然灯佛所作摩那婆，修清净行。我见彼佛，以七茎青莲华供养然灯如来，以此善根回向阿耨多罗三藐三菩提，尔时然灯如来即授我记：‘摩那婆，未来过阿僧祇劫当得作佛，号释迦牟尼如来应正遍知。’一切勇，我于尔时闻授记声，踊身虚空高十二多罗，住虚空中得无生法忍，无量阿僧祇劫所修净行，与六波罗蜜相应，一切善根悉皆现前，如视掌中庵摩罗果。
　　“一切勇，我于尔时，令无量百千亿众生住于善法。一切勇，况今我成阿耨多罗三藐三菩提利益众生！我观众生以何应度，随其方便为其说法：若为诸天现作天身而为说法，若在龙宫示作龙身而为说法，于夜叉中示夜叉身而为说法，于饿鬼中作饿鬼身而为说法，若为人道示作人身而为说法，应以佛身而受化者示作佛身而为说法，应以菩提萨埵身而受化者示菩提萨埵身为之说法。我观众生以何应度，如是，如是，为众生现随应说法。一切勇，我为众生演说诸法有多方便。何以故？一切勇，具足善根众生得闻此法，一切善根悉得增长，悭者布施，无福德者修行福德，自利利他修行念死，彼闻法故作此善根，以听法故过去善根亦得增明，彼得长夜利益安乐一切天人。一切勇，如是法门一经于耳，得生无量功德。
　　“一切勇，尔时众生各相谓言：‘更有余善法修行得阿耨多罗三藐三菩提不？’善众生言：‘有法布施修行，口说善语，如是等法得善果报至无上道。’愚痴之人作如是言：‘无法无施，无善恶果，无口善报。’彼愚痴人得大罪报，展转堕于恶道之中，于八大劫堕于地狱受大苦报，十六劫中堕阿修罗，九千劫中生堕鬼神，十二劫堕饿鬼中受饿鬼苦，万四千劫生处喑哑，万六千劫母胎伤堕，万二千劫生作肉团，万一千劫生处生盲。彼诸父母作如是言：‘我所生子虚受勤苦九月护胎，饥渴寒热诸苦具受，而不得子报恩之力。’一切勇，如是，如是，谤法众生堕于地狱、畜生、饿鬼，临命终时为忧恼箭射之而去。一切勇，口善语者作如是言：‘有法有施，有善恶业果报。’彼人以是善根因缘，二十五劫生郁单越，二十五劫生三十三天受诸天乐，从天命终生郁单越，不入母胎目见百千世界悉名安乐，见一切国土诸佛，不移本处成三菩提。一切勇，如此法门有大神力，能发清净信心，不生边地具清净戒。一切勇，复有众生作如是言：‘如来昼夜度诸众生，而众生界犹不尽耶？无量众生愿于菩提，无量众生生于天上，无量众生入般涅槃，何因缘故而不尽耶？’”
　　时，诸外道婆罗门等作如是语：“我当问难沙门瞿昙如是之义！”尔时，有九十四亿诸外道婆罗门等，来诣王舍城。
　　尔时，世尊熙然微笑。尔时，弥帝隶菩提萨埵，从座而起，顶礼佛足，向佛合掌，白佛言：“世尊，何因缘故如来微笑？若无因缘，如来终不现希有事。愿世尊说，何故现笑？”
　　佛告弥帝隶菩提萨埵：“善男子，汝今谛听，当为汝说。弥帝隶，今日王舍城必有大众集会。”
　　弥帝隶菩提萨埵白佛言：“世尊，何众集会，为天、龙、夜叉、若人非人？”
　　佛告弥帝隶菩提萨埵：“善男子，此诸天、龙、夜叉等悉来集会。复有八万四千诸婆罗门、九千亿诸尼揵子来欲谈论，我悉降伏诸婆罗门为其说法，皆发阿耨多罗三藐三菩提心。九千亿尼揵陀，皆得须驴多波帝。万八千亿龙王悉来集会，闻我说法悉发阿耨多罗三藐三菩提心。六万亿净居天子亦来集会，复有三万亿恶魔及其眷属亦来集会，有万二千阿修罗王悉来集会，五百大王及诸眷属悉来集会听我说法，既闻法已，皆发阿耨多罗三藐三菩提心。”
　　尔时，弥帝隶菩提萨埵，从座而起，顶礼佛足，右绕三匝即没不现。
　　尔时，一切勇菩提萨埵摩诃萨埵，从座而起，偏袒右肩，右膝著地，向佛合掌，白佛言：“世尊，彼五百国王名字何等？”
　　佛告一切勇：“谛听！善男子，一名欢喜王，二名善欢喜王，三名忧波难陀王，四名胜踊王，五名梵将军王，六名梵响王，七名善见王，八名善欢喜王，九名欢喜将军王，十名欢喜正王，十一名频婆娑罗王，十二名波斯那王，十三名增长王，如是等有五百大王。一一大王有千亿眷属，皆发阿耨多罗三藐三菩提心，唯除增长王。从于东方有三万亿菩提萨埵俱来集会，从于南方有五万亿菩提萨埵俱来集会，从于西方有六万亿菩提萨埵俱来集会，从于北方有八万亿菩提萨埵俱来集会，从于下方有九万亿菩提萨埵俱来集会，从于上方有百千亿菩提萨埵俱来集会。彼诸菩提萨埵悉住十地，一切皆诣王舍大城至如来所，于阿耨多罗三藐三菩提得不退转。”
　　尔时，世尊告一切勇菩提萨埵摩诃萨埵言：“善男子，汝诣十方诸佛世界，告诸菩提萨埵：‘今日如来于王舍城演说大法，汝等十方菩提萨埵合掌恭敬。’汝于须臾速还，及此众会听法。”
　　尔时，一切勇菩提萨埵，从座而起，顶礼佛足，绕佛三匝忽然不现。时，一切勇菩提萨埵到十方国，告诸菩提萨埵言曰：“今日如来于王舍城演说大法，汝等今者应赞善哉，令汝永得安乐利益。”
　　尔时，一切勇菩提萨埵，到十方国供养诸佛，告诸菩提萨埵，言已还归此土，譬如壮士屈伸臂顷，至王舍城住如来前。时一切婆罗门、诸外道悉已集会，天、龙、夜叉、阿修罗、人非人等皆悉集会，五百大王及其眷属亦来集会，三万亿恶魔及诸眷属亦来集会。尔时，王舍城地大震动。时十方诸佛世界，雨栴檀末香，雨天妙华，雨如来上成大华台，金刚力士执金刚杵在如来前。尔时，四方有四风王，入王舍城悉吹城内粪秽土沙远置城外。尔时，十方世界雨众香水，十方世界雨优钵罗华、拘物头华、分陀利华，在虚空中化成华盖。于虚空中有八万四千亿师子之座，七宝所成，一切座上皆有如来宣说妙法。尔时，三千世界六种震动。
　　时，一切勇菩提萨埵摩诃萨埵白佛言：“世尊，何因缘故，于王舍城现希有事？”
　　佛告一切勇菩提萨埵：“善男子，汝今善听！譬如有人吾我自高，家居贫穷，日至王门，既至王门自高直入，时守门者寻捉打缚。王闻有人直入王门，王作是念：‘此人直入必欲相害。’时王嗔恚敕诸臣言：‘汝将此人断其命根，并其父母兄弟姊妹。’其人眷属皆悉忧愁悲泣啼哭。如来说法亦复如是，吾我自高喻诸凡夫，得见佛身，耳闻说法，自生高慢说种种语，住吾我地自不听受亦不说法。若人说法一偈一喻亦不听受，作如是言：‘如此之法我已先知。’何以故？住我慢地，或恃多闻自纵放逸，与愚痴人共住不闻正法，自以多闻放逸不如法说，自作手笔而自说之。一切世人欺诳自身，作如是言：‘有财施我，我是福田。’彼愚痴人自诳其身，亦诳世间，食他信施不能消故，命欲终时生大恐怖。诸人告言：‘汝足技术，何不自救？’答言：‘今日技术不能自救忧悲苦恼。’众人语言：‘为一人故，父母兄弟亲里眷属无事诛戮。’众生如是近恶知识，堕于地狱、畜生、饿鬼。如是，如是，诸婆罗门、诸尼揵子，我今告汝，汝莫放逸。譬如鸟子未生羽翼，不能高翔飞于虚空；汝等如是无有神力，不能飞至涅槃之界。所以者何？汝所行法非毕竟道终归破坏，汝等临终自生悔心：‘我等虚受如是身命，修行不得天乐，不受人乐，不得涅槃。我等此身便为虚过。我当生何道？受何等身？’”
　　尔时，世尊告诸婆罗门、尼揵子诸外道言：“阎浮提中满中珍宝，汝等莫失所望，于佛法宝中莫作异学。汝等所疑悉问如来，佛当为汝分别说之。”
　　尔时，一切婆罗门、尼揵子等，从座而起，偏袒右肩，右膝著地，合掌礼佛，白佛言：“世尊，如来昼夜多度生死众生，众生界不减不增。世尊，何因缘故，众生等如是生灭？”
　　尔时，药上菩提萨埵摩诃萨埵，大誓庄严为燃法炬欲问大事，白佛言：“世尊，当来世无少众生、无老众生作生灭者。”
　　佛告药上：“众生有老作少，如是生灭。善男子，如人沐发著新衣服从舍而出，余人语言，善沐头发著新净衣。又如有人洗沐头发著故洗衣，善沐头发衣服非妙。如是，如是，药上，众生老者于阎浮提以为非妙，少者虽妙现有生灭。”
　　尔时，一切婆罗门、诸外道尼揵子白佛言：“世尊，何等名老？何者为少？”
　　佛告诸外道：“所言老者，数数往来饿鬼、畜生、地狱之中受苦无厌。”
　　尔时，一切诸婆罗门、天龙大王白佛言：“世尊，我等更不能受生死苦恼。”
　　彼诸尼揵作如是言：“无少众生。”
　　尔时，药上菩提萨埵白佛言：“世尊，观此众生如是难度。”
　　佛告药上菩提萨埵：“如来今日分别解说，汝善谛听！”
　　有九万四千亿新学众生，在如来前不礼如来，亦不问讯。
　　尔时，药上菩提萨埵白佛言：“世尊，何因缘故，此诸众生不礼如来，亦不问讯请决所疑？”
　　佛告药上菩提萨埵：“善男子，汝今谛听，当为汝说。善男子，若作是说无少众生，如是之人是少众生。”
　　彼人问言：“我等诸人是少众生？世尊，我等是少众生？”
　　佛言：“如是，如是，汝等是少众生，以不能知自身量故。”
　　尔时，九万四千亿新学众生，皆得十地住于虚空。
　　尔时，药上菩提萨埵摩诃萨埵，白佛言：“世尊，此诸众生快得善利得尽生死。世尊，此诸众生离于生死得住十地。”
　　尔时，一切婆罗门、诸外道尼揵子、诸龙国王、恶魔眷属，来到佛所，白佛言：“世尊，我等诣佛听此法门，愿我等辈皆得如来妙色之身形色像貌，愿如如来应正遍知！”
　　佛言：“如是，如是，善男子，汝等来诣佛所听此法门，发阿耨多罗三藐三菩提心，汝等不久当得阿耨多罗三藐三菩提。”
　　尔时，如来说此语已，诸外道尼揵子等，皆得无生法忍住于十地。时诸菩提萨埵以自神通，踊在空中高七多罗，于虚空中化成七宝台奉施如来，在于空中作种种神通而自变化。尔时，诸天于虚空中当如来上，雨众妙华念佛如来，于其自身起佛身想。无量百千诸天子，以华散佛作如是言：“得大利益！沙门瞿昙真是世间大良福田，具足三昧自在之力。如是等众生渐具方便，说一善语得离生死。”
　　尔时，药上菩提萨埵摩诃萨埵，从座而起，偏袒右肩，右膝著地，合掌白佛言：“世尊，此诸天子，何因缘故作如是语，现诸神通善赞如来？”
　　佛告药上菩提萨埵言：“善男子，彼诸菩萨不赞叹我，自赞其身，以其自身坐法王位，以其自身坐于法座，以其自身放法光明，诸佛所护，于阿耨多罗三藐三菩提，正觉说法。”
　　尔时，药上菩提萨埵摩诃萨埵白佛言：“世尊，大德世尊日夜常度无量众生，然诸众生犹不可尽。”
　　尔时，世尊告药上菩提萨埵摩诃萨埵言：“善哉！善哉！善男子，能以此义问于如来。善男子，譬如有人大富饶财，多有奴婢，多有田宅、园林谷米、大小麦豆、稻秫胡麻，彼于春时一切种植，至时则熟熟复收获，各各别盛盛已食之，至于春时种之如前。善男子，众生本业亦复如是，受乐报尽复作善业种诸善根，种善根已增长善法，增善法已得大欢喜。药上，以欢喜心于百亿劫乐报不失。善男子，如初发意菩提萨埵，不堕恶道总知诸法。”
　　药上菩提萨埵白佛言：“世尊，云何初发意菩提萨埵而见梦也？”
　　佛告药上菩提萨埵言：“善男子，初发意菩提萨埵，于其梦中多见怖畏。何以故？净一切业，不可以身而受众苦，以是罪故梦见怖畏。”
　　药上白佛言：“世尊，初发心菩提萨埵，梦中见何等怖？”
　　佛告药上菩提萨埵：“善男子，其人梦见炽然火聚，彼菩提萨埵应作是念：‘以此火聚烧我一切烦恼。’药上，是名第一梦见怖畏。又见水流垢浊不净，彼初发心菩提萨埵应作是念：‘漂我一切结缚烦恼。’药上，是名初发心菩提萨埵第二梦见大怖畏也。”
　　药上菩提萨埵白佛言：“世尊，见何怖畏？”
　　佛告药上菩提萨埵言：“于其梦中自见剃发，药上菩提萨埵，见已不应恐怖。何以故？应作是念：‘剃贪嗔痴堕六道生。’善男子，如是菩提萨埵不堕地狱，不堕畜生，不堕饿鬼，不堕龙中，不堕天中。药上，初发心菩提萨埵，惟生清净佛国土中。”
　　佛告药上：“当来末世后五百岁，有诸菩提萨埵，心愿菩提，以发心故，得众多人毁辱打骂。药上，于彼但应为其说法，菩提萨埵不应起于嗔恚之心。”
　　佛告药上：“我于无量百千亿劫行诸苦行，善男子，我不为资生国土财产，为知诸法实相故。药上，我行苦行，不得阿耨多罗三藐三菩提。善男子，我闻此法，即日得阿耨多罗三藐三菩提。药上，此法甚深，如是法门难得闻名。若得闻此法门名者，一切得阿耨多罗三藐三菩提。药上，是人得超千劫生死，生净佛国土，善知灭道，知第一道，识第一善根，成就无比神通，知无比灭。药上，于汝意云何？云何名灭？”
　　药上菩提萨埵白佛言：“世尊，法处名灭。”
　　佛言：“药上，何等法处？”
　　药上白佛言：“世尊，法是法处。如世尊说，勤行精进，勤持戒，勤忍辱，是名法藏。”
　　佛赞药上菩提萨埵言：“善哉！善哉！善男子，佛问此义，汝善解说。”

僧伽吒经卷第三

　　尔时，药上菩提萨埵摩诃萨埵，白佛言：“世尊，何因缘故如来出世？”
　　佛告药上菩提萨埵言：“善男子，为令众生多闻具足，是故如来出现于世。如来出世开甘露法，若如来出世则知一切法，以方便故，知世间法、出世间法，知世间智、出世间智。”
　　药上菩提萨埵白佛言：“世尊，世尊知何等法？”
　　佛告药上菩提萨埵言：“药上，如来知正法智。药上，以是智故总摄一切法。药上，若众生闻如来出世信法者，此是第一利益。药上，譬如有人出行治生，为得利故将千人众担负金宝。彼人父母告其人言：‘子善谛听！此金宝者是他人之物，汝好守护莫使亡失。’其人持宝未经多时自纵放逸，所持金宝悉皆散失。是时彼人忧箭射心，羞愧惭耻不能归家。时彼父母闻已忧愁悲泣而说此言：‘我等生此恶子，但有子名生我家内，财物悉皆散失，令我等贫苦，为他奴仆。’绝望而死。子闻父母既丧亡已亦绝望死。如是，如是，药上，佛说此法，于我法中无净信者，彼无所望，临命终时，为忧恼箭射心而死；如彼父母，为彼金宝绝望忧恼。
　　“如是，药上，于我法中无净心者，临命终时受诸苦痛，先福受尽后不种善，临死时至忧恼箭射，堕于地狱、畜生、饿鬼受诸苦痛，作如是言：‘谁救济我，令我得离地狱、畜生、饿鬼之苦？’又如父母告其子言：‘未来病苦，病有死苦。’汝等得解脱时，见行识生身受苦痛遍体燋恼，自观已死，眼不见色，耳不闻声，四支皆痛，必归于死，遍体顽痴犹如木石无所觉知。父母语言：‘莫作是语，令我怖畏！观身无热，亦无余病，惟见死怖，我当归谁？谁救济我？父母若天谁能救拔？’父母议言：‘祭祀天神必得安隐。’子答父母：‘当速祭祀以求安乐。’速至天祀问守庙人。时彼父母到天祀中烧香求愿，守庙者言：‘天神嗔怒，须杀羊杀人以用祭祀，汝子可脱。’尔时父母自思惟言：‘我等云何？我既贫穷，若天神嗔，我子必死；若天神喜，必得大恩。’时速归家尽卖家财得羊一口，复语余人：‘且贷我金，十日相还。若无相还，我身当为君作奴仆。’其人得金诣市买人，所买之人不知当杀以祭天祀。病人父母愚痴无智竟不至家，直诣天祀语守庙者：‘汝速为我设祭天祀。’尔时，父母自杀羊杀人，燃火祭天，然后天下告彼父母：‘汝等莫怖！我护汝子令得安隐。’尔时，父母踊跃欢喜作如是言：‘天神与我大恩令我子差。’时彼父母欢喜还家见儿已死，尔时父母见子死已生大愁恼，忧箭射心绝望而死。”
　　佛告药上：“善男子，近恶知识亦复如是。”
　　尔时，药上菩提萨埵白佛言：“世尊，如是众生堕于何处？”
　　佛告药上菩提萨埵：“善男子，莫问是事。”
　　药上菩提萨埵白佛言：“世尊，愿佛慈悲，说如是人堕在何处？”
　　佛告药上菩提萨埵言：“善男子，汝今谛听！其人母者堕于大叫唤地狱之中，其父堕于众合地狱，其子堕于火烧燃地狱，守天庙者堕于阿鼻大地狱中。”
　　尔时，药上菩提萨埵摩诃萨埵，白佛言：“世尊，彼枉死人生于何处？”
　　佛告药上菩提萨埵言：“彼枉死人生于三十三天之上。”
　　药上菩提萨埵白佛言：“世尊，彼枉死人何因缘故，生于三十三天之上？”
　　佛告药上菩提萨埵言：“善男子，汝今谛听！彼人临死时，起一念净心归依佛陀，以此善根，当六十劫受于三十三天之乐，八十劫中自识宿命，所生之处离诸忧恼，生生之处离诸忧恼一切苦灭。药上，近恶知识不得入于涅槃。”
　　药上菩提萨埵白佛言：“世尊。云何众生不能入于涅槃？”
　　佛告药上菩提萨埵言：“欲求涅槃者当勤精进。”
　　药上菩提萨埵白佛言：“世尊，云何名精进？”
　　佛告药上菩提萨埵：“善男子，精进者名须驴多波帝，逆流之果名精进处，娑吉利陀伽弥果名精进处，阿那伽弥果名精进处，阿罗诃果名精进处，波罗提迦佛陀果名精进处，缘觉之智名精进处，菩提萨埵名字、菩提萨埵地果名精进处。药上，如是等处名精进处。”
　　药上菩提萨埵白佛言：“世尊，世尊，云何逆流？云何逆流果？”
　　佛告药上菩提萨埵：“善男子，譬如有人种于树木，彼种树已即日生芽，彼树一日上下各生长一由旬。复有一人，亦复种树不得其所，风动不生移置异处。二人共诤互相诽谤，彼人如是共相诤论，国王闻之即敕臣言：‘某处二人互相诽谤，速往唤来。’傍臣受敕遣使往捉。时彼使人微服而去，至彼人所作如是言：‘王唤汝等。’时彼二人惊怖忧愁：‘王今何故命我二人？’是时二人既至王所默然而立。时王问言：‘汝等何故共相诽谤而起斗诤？’时彼二人白大王言：‘听我所说！我借得少许空闲之处，种植树林，即日生芽及叶华果熟者中半。此人种植不生芽叶及以华果，须臾数移彼种不生，来见谤毁而起斗诤。大王，如是之事，大王应知我无罪过。’
　　“尔时，大王集诸大臣满三十亿，告诸臣言：‘汝等各说。’诸臣白言：‘我等不知说何等语？’王问诸臣：‘汝等颇见即日种树，即生芽叶及以华果熟者中半？’尔时，诸臣从座而起，白大王言：‘大王，我等不能决定信受如此之语。何以故？大王，此事希有。’尔时，大王问彼人言：‘如汝所说，是事实不？’尔时，彼人白大王言：‘此实不谬。’王复答言：‘如汝所说如此之事，即日种树即生芽叶及以华果，此事难信。’尔时，彼人白大王言：‘愿王自植知其虚实。’
　　“时，王集三十亿臣禁守彼人，然后大王自种其树，不生芽叶，不生华果。尔时大王心大恚怒，敕诸臣言：‘汝等速取利斧，彼所种树仰令斫伐。’尔时，诸臣受王敕令斫断彼树，一树断已生十二树，斫十二树断生二十四树，茎叶华果皆是七宝。尔时，二十四树变生二十四亿鸡鸟，皆是金嘴七宝羽翼。尔时，大王复生嗔怒，自执利斧往伐彼树。王斫树时，从树出生甘泉美水。时王惭愧敕诸臣言：‘放彼二人。’诸臣白言：‘大王，受敕。’诸臣去已，放彼二人将至王所。王问其人：‘汝种此树，斫汝一树生十二树，斫十二树生二十四树。我所种树不生芽叶，不生华果。此事云何？’其人答王：‘如我此福德，大王则无如是福德。’尔时三十亿大臣，互跪白其人言：‘汝可治国而居王位。’尔时，其人为诸臣众而说偈言：

　　“‘我不求王位， 不求世财宝，
　　　　心怀无上愿， 愿成二足尊，
　　　　得寂灭涅槃， 到彼成如来，
　　　　为汝等说法， 令到涅槃城。
　　　　往昔作不善， 令我入王狱，
　　　　狱缚受诸苦， 罪报悉已尽。’

　　“尔时有三万二千高座，一一高座高二十五由旬，一高座上有二十五亿鸡而在其上，以金为嘴，七宝羽翼，出人音声告彼王言：‘大王，不善！不善！斫伐诸树，以此罪业必入恶道。王不知耶？种此树者是何等人？’大王答言：‘我未审之，愿为我说，何等大人种此树耶？’鸡鸟告王：‘如此人者，照明世间名无上士，当度一切众生生老病死。’王复问言：‘彼是何人种树不生？彼作何等不善之业不生？当为我说。’鸟答王言：‘彼是提婆达多种树不生，无少善根树云何生？’尔时，三十亿大臣闻此法门，皆得十地成就神通。时彼国王亦得十地，得通达一切善法三昧。”
　　尔时，药上菩提萨埵摩诃萨埵，白佛言：“世尊，何因缘故，此三十亿臣，皆得十地成就神通？”
　　尔时，世尊告药上菩提萨埵：“善男子，汝今谛听。”即时微笑，从其面门放八万四千光明，无量种种青黄赤白红紫光明。其光遍照无量世界，照世界已还至佛所，绕佛三匝从佛顶入。
　　尔时，药上菩提萨埵摩诃萨埵，白佛言：“世尊，何因缘故，如来现此希有之相？若无因缘，如来终不现希有事。”
　　佛告药上菩提萨埵言：“善男子，汝见众人从四方来集会此不？”
　　药上菩提萨埵白言：“不见也，世尊。”
　　佛告药上菩提萨埵言：“善男子，汝观十方一切世界。”
　　尔时，药上菩提萨埵摩诃萨埵即观十方，见东方面有一大树，覆七千由旬，见二万五千亿众生在彼集会，默然而坐不饮不食。复见南方有一大树，覆七千由旬，下有二万五千亿众生俱共集会，不语不食不行，默然而住。复见西方有一大树，覆七千由旬，下有二万五千亿众生俱共集会，不语不食不行，默然而住。复见北方有一大树，覆七千由旬，下有二万五千亿众生俱共集会，不语不食不行，默然而住。复见上方有一大树，覆七千由旬，下有二万五千亿众生俱共集会，不语不食不行，默然而住。复见下方有一大树，覆七千由旬，下有二万五千亿众生俱共集会，不语不食不行 ，默然而住。
　　尔时，药上菩提萨埵白佛言：“世尊，我欲少问如来应正遍知。若佛听许，乃敢发问。”
　　尔时，世尊告药上菩提萨埵言：“善男子，随汝所问，如来悉能为汝解说。”
　　尔时，药上菩提萨埵白佛言：“世尊，何因缘故，从于十方有无量众生而来集会？以谁神力而来至此？”
　　佛告药上菩提萨埵言：“自以神力而来至此。”
　　尔时，药上菩提萨埵白佛言：“世尊，我欲观诸世界，以谁神力而往至彼？”
　　佛告药上菩提萨埵：“以汝神力自往至彼。”
　　尔时，药上菩提萨埵，绕佛三匝忽然不现。过九十六亿世界，有一世界名日月明，彼国有佛，号日月土如来应供正遍知，与八万亿菩提萨埵，恭敬围绕而为说法。药上菩提萨埵摩诃萨埵，既到彼国，至日月土如来前，顶礼佛足白佛言：“世尊，何因缘故，于娑婆世界，在释迦牟尼佛前观于十方，见无量众生集会，在此不见？”
　　尔时，药上菩提萨埵摩诃萨埵，至日月土如来前白佛言：“世尊，我过九十六亿诸佛国土，来至于此不见一人。世尊，谁见谁闻，无知无觉树上而生众生？”
　　佛告药上菩提萨埵言：“不也，善男子。汝颇见颇闻，无知无觉之树能生人不？”
　　药上白佛言：“世尊，不见不知。”
　　佛告药上菩提萨埵：“汝欲见不？我今示汝。”
　　药上白佛言：“世尊，愿欲见之。”
　　尔时，日月土如来屈伸臂顷，百千亿众皆悉来集，一一众生手执香华供养如来。
　　“药上，汝今见不？”
　　药上菩提萨埵白佛言：“已见，世尊。见已，善逝。”
　　佛告药上：“善男子，此诸众生无觉无知皆悉如幻。”时彼三万亿众生各伸两手，以诸香华供养如来。
　　药上菩提萨埵白佛言：“世尊，此事希有！须臾之间此诸众生，各生百手供养如来尚不得脱，况两手者！”
　　佛告药上菩提萨埵言：“如是，如是，善男子，此诸众生无觉无知而生而灭。善男子，我身亦如是，如幻如化而示生灭。”
　　药上白佛言：“世尊，何等是少众生？何者是老众生？”
　　佛告药上：“善男子，亦有老者，亦有少者。”
　　药上白佛言：“世尊，愿佛解说，何者是也？”
　　佛告药上：“无福衰者是老众生，从彼树生者是少众生。”
　　药上白佛言：“世尊，我欲见彼少众生等。”
　　尔时，日月土如来即伸右臂，从于四方有百千亿众生，俱来集会至如来所，顶礼佛足绕佛三匝，在佛前立默然而住。
　　药上白佛言：“世尊，此诸众生，何故佛前默然而住？”
　　佛告药上：“善男子，汝不知耶？地大之性无言无说，法聚无知无觉。何以故？药上，此诸少众生，不见生不见灭，不见老病死忧悲苦恼，具受一切苦痛之恼，云何而语？是故，药上，如是众生应当教之。”
　　尔时，药上菩提萨埵摩诃萨埵，白佛言：“世尊，少众生者从何所来？何处终？当生何处不知法者？”
　　佛告药上：“善男子，汝今谛听！此诸众生非是人作，非金师作，非铁师作，非木师作，非窑师作，非王者作，男女和合恶业而生受诸苦痛，作不善行受如是苦，名少众生。药上，彼不与佛言，不礼如来，彼受无量无边之苦。药上，有少众生不共佛语者，受如是无量无边苦恼。药上，以不善知苦因缘故不共佛语，不共佛语故不知善不知恶，虽得人身不知生不知灭。药上，是名年少众生。”
　　药上菩提萨埵白佛言：“世尊，年少众生云何生？云何灭？”
　　佛告药上菩提萨埵言：“善男子，譬如有人以木挑火，木则渐烧；如是，药上，众生之类初生时苦、中苦、死苦。”
　　药上白佛言：“世尊，生时谁生？灭时谁灭？”
　　佛告药上：“善男子，如佛之生，如佛之灭。譬如有人闭在暗室眼无所见，复有异人曾受苦恼作是思惟：‘此人受苦甚为可愍！若不得脱，是人必死。’以火与之令得少明，时暗室人见火欢喜心得安隐。尔时，彼火以少因缘炽然火焰烧彼暗室，尔时彼人被烧而死。时王闻之作如是念：‘我国众生若有所犯更不系缚。’尔时国王告下人民：‘汝等诸人莫生怖畏，于我国内施汝无畏。若有所犯不加害汝，亦不杀汝，皆当安隐莫生怖畏。’药上，如来亦复如是，烧诸烦恼灭诸病苦，犹如彼人为令暗室众生安隐，自烧而死。如来如是，为诸众生令得安隐，不惜身命拔诸系缚令得解脱。如是，药上，如来永离三毒之恼，为诸世间作大灯明，于地狱、畜生、饿鬼、阿修罗，老少众生拔令解脱。”
　　尔时，诸天于虚空中，而说偈言：

　　“最胜好福田， 一切田中胜，
　　　世间无上尊， 增长诸佛子，
　　　佛田最胜田， 能除诸怖畏。
　　　大师善方便， 守护诸众生，
　　　住于涅槃界， 而示在世间，
　　　令世间寂灭！ 佛为无上师，
　　　救护少众生， 亦救老众生，
　　　三界诸众生， 方便而度之。
　　　闭诸地狱门， 及畜生饿鬼，
　　　此世得安乐， 他世亦安乐。”

　　尔时，如来即时微笑，而说偈言：

　　“善哉见善人！ 善哉见佛陀！
　　　善哉闻法者！ 善哉能敬僧！
　　　善哉此法门， 灭除一切恶！”

　　尔时，药上菩提萨埵摩诃萨埵，白佛言：“世尊，何因缘故如来微笑？若无因缘，如来终不现希有相。”
　　佛告药上：“善男子，汝见此等少众生不？”
　　药上白佛言：“世尊，唯然已见。”
　　佛告药上：“善男子，此诸众生今日皆得住于十地。”
　　尔时，药上菩提萨埵摩诃萨埵，踊身虚空高八万由旬，共八万亿天子，于如来上散众妙华，地上年少诸众生等皆礼佛足。尔时，药上于虚空中而作是言，三千大千世界众生皆闻此声，地狱众生闻此声者悉得解脱，三十三天闻此音声皆来集会。时三千大千世界六种震动。时大海中八万四千龙王动而来集，三万亿阎浮提夜叉俱来集会，二万五千亿罗刹饿鬼俱来集会。时如来所大众悉集。尔时，如来为诸年少众生说法，从十方世界有百千亿诸菩萨众，各以神力俱来集会。
　　尔时，药上菩提萨埵白佛言：“世尊，从十方国有无量菩萨俱来集会，无量天、龙、夜叉、乾闼婆、阿修罗、迦楼罗、饿鬼、地狱，皆来集会欲闻正法，惟愿世尊当为说之。”
　　佛告药上菩提萨埵摩诃萨埵言：“善男子，汝下至此。”
　　尔时，药上菩提萨埵，以自神力从上而下，向佛合掌，顶礼佛足，白佛言：“世尊，法聚、法聚者，何因缘故名为法聚？”
　　佛告药上：“善男子，法聚者名曰净行，净行者能离一切不善之法。善男子，汝见如此少众生不？”
　　药上白佛：“唯然已见。”
　　佛告药上：“此诸众生离邪淫故，必得诸陀罗尼，必得具足一切诸法。”　

僧伽吒经卷第四

　　尔时，药上菩提萨埵摩诃萨埵，白佛言：“世尊，以何方便，令诸众生悉闻正法？”
　　佛告药上菩提萨埵摩诃萨埵言：“善男子，有诸众生我说生苦，而不听受老苦、病苦、忧悲之苦、怨憎会苦、爱别离苦、死灭之苦。药上，是名一切苦。”
　　时少众生闻此法已，合掌礼佛白佛言：“世尊，我等亦有死耶？”
　　佛告年少等：“汝一切众生亦归于死。”
　　彼少众生白佛言：“世尊，云何死至？”
　　佛言：“善男子，临死之时灭行识风起，识转风起，识相应风起。善男子，是三种风，临死之时动于行识。”
　　彼少众生白佛言：“世尊，何等三法，临死之时恼于身识？”
　　佛言：“善男子，一者刀恼，二者针恼，三者杖恼，是三种风恼切其身。”
　　彼少众生白佛言：“世尊，何者是身？”
　　佛言：“善男子，身名火聚，身名烧然，身名愚痴，身名崩坏，身名刺聚，身名丘冢，身名水泡，身名重担，身名生恼，身名老病苦恼，身名为死爱别离怨憎会，是名为身。”
　　彼诸年少复白佛言：“世尊，如此之身，云何名死？云何名生？”
　　佛言：“善男子，识灭名死，福德因缘识起名生。善男子，名为身者，有无量亿筋脉相缠，身有八万四千毛孔，复有八万四千户虫在中而住。彼诸虫等，亦有死灭。人将死时，诸虫怖畏，互相噉食受诸苦痛，男女眷属生大悲恼，递相食噉。诸虫相食，唯有二虫七日斗诤，过七日已，一虫命尽，一虫犹在。如彼虫斗临死不息，凡夫之人亦复如是，乃至临终诤斗不息，不畏生苦，不畏老苦，不畏病苦，不畏死苦。如彼二虫至死不息，凡夫众生亦复如是。死至之时贤圣呵言：‘丈夫，汝作不善，汝岂不见世间苦耶？不见生苦，不见病苦，不见老苦，不见死苦？’答言：‘如是已见生苦、病苦、老苦、死苦。’‘汝若见如是苦，何不作诸善根？何故不为后世乐故修诸善法？丈夫，我复问汝，何不作善离于生苦、老苦、病苦及以死苦？云何不修正念之观？汝于阎浮提，岂可不闻揵椎声耶？不见众生行布施耶？不见众生于佛福田种善根子？香华幡盖施佛之时，汝不见耶？如来所有四众弟子，比丘、比丘尼、优婆塞、优婆夷，于佛法中有此四众能救苦厄？’贤圣呵言：‘善丈夫，造作如是不善之业！’”
　　尔时，法王说偈告曰：

　　“见如来出世， 闻击法鼓音，
　　　见演说法时， 寂灭至涅槃。
　　　见于多众生， 作福者甚少，
　　　福能后世乐， 何故而不作？”

　　尔时，彼人以偈答法王言：

　　“我愚痴无智， 亲近恶知识，
　　　造作不善业， 由欲迷于心。
　　　我以多习欲， 今受苦痛报，
　　　多杀害众生， 破坏和合僧，
　　　破坏佛塔寺， 愚痴无智慧，
　　　口作不善语， 呵骂于父母。
　　　我以不觉知， 自多造众过；
　　　我见所生处， 在于大叫狱；
　　　于众合地狱， 受于大苦痛；
　　　复有阿鼻狱， 受无量剧苦；
　　　大莲华地狱， 受于无量苦；
　　　黑绳大地狱， 百千生受苦；
　　　于一切地狱， 遍受诸苦恼；
　　　无数百千劫， 受于大苦痛；
　　　行于黑暗狱， 不见其门户；
　　　复堕火镬中， 展转受众苦。
　　　复有一地狱， 名曰刀剑狱，
　　　百千亿刀剑， 行列在我前，
　　　以此割截身， 自业受苦恼，
　　　非工师所作， 业感自然生。
　　　大风吹令起， 割切遍其身，
　　　我应受如是， 地狱诸苦恼。
　　　一切诸众生， 见我受此苦，
　　　我所有财宝， 尽留在世间。
　　　男女及兄弟， 姊妹亲眷属，
　　　父母及知识， 奴婢作使人，
　　　牛羊诸畜生， 我意迷于此。
　　　贪著金银宝， 及精妙衣服，
　　　贪著造舍宅， 善工画舍宅，
　　　众婇女娱乐， 箜篌箫笛音，
　　　以此痴心著。 
　　　香汤自澡浴， 如是自娱乐，
　　　顽痴无智身， 种种而供养。
　　　我亦无兄弟， 虚妄心贪著，
　　　今日受无量， 苦痛不可尽。
　　　世间胜上味， 贪著而噉食，
　　　香泽以涂发， 宝珠以为鬘，
　　　贪色自迷醉， 今无救济者。
　　　眼为恶业因， 见已则生贪；
　　　耳因诸音声， 闻已则生贪。
　　　臂贯以宝钏， 指著金宝环，
　　　咽颈著宝璎， 脚著于金钏，
　　　作金宝罗网， 交络覆其身，
　　　身著种种宝， 以此自庄严。
　　　世间第一者， 以为身庄严，
　　　细软上妙触， 增长于爱欲；
　　　种种妙床榻， 以自悦其身；
　　　种种妙好香， 以涂其自身；
　　　栴檀龙脑香， 以此自涂身；
　　　麝香等诸香， 用之自涂身；
　　　瞻卜须摩那， 以此涂其发；
　　　第一精妙衣， 白氎自衣身。
　　　若舍白象乘， 复乘于马乘，
　　　为王治国政， 人众悉敬重，
　　　宫中诸妃后， 善学歌舞戏。
　　　禽兽在旷野， 无事猎残害，
　　　作如是等恶， 不知后世报。
　　　食噉他肉故， 受如是苦报，
　　　愚痴无智慧， 不知当有死，
　　　我以愚痴意， 养育于身命，
　　　今日至死门， 无能救济者！
　　　汝等诸亲族， 何用视我为？
　　　何不服胜衣？ 何故自忧哭？
　　　何故不梳发， 而受于苦恼？
　　　我命终不存， 造恶增多故，
　　　狐狼乌鹊等， 食我此身肉。
　　　长养此身体， 为诸虫所食，
　　　生死因此身， 众生则有生。
　　　应如是授药， 令得离此难，
　　　世医不能治， 无人救济者，
　　　今日授法药， 令灭烦恼病，
　　　种种养此身， 会必归于死。
　　　世间无上尊， 救度诸众生，
　　　寂灭诸佛子， 亦能救众生，
　　　施诸妙法药， 令远离生死。
　　　食肉长此身， 不知诸苦报，
　　　长养于此身， 无有少利益。
　　　此身顽痴聚， 不知少恩分！
　　　妻妾男女等， 目视不能救，
　　　怨结心悲恼， 啼哭而号泣。
　　　妻妾男女等， 不知其恩力，
　　　长养得成立， 无能救济者，
　　　绝望无有知， 忧愁入地狱。
　　　众生生有苦， 后则有死苦，
　　　想行触受等， 是则为中苦。
　　　愚痴爱所转， 生在于诸有，
　　　为爱欲所缚， 乐著于境界。
　　　众生无知故， 唯有忧恼苦，
　　　善法不识知， 心但著名利，
　　　不知于后世， 犹如恶毒蛇。
　　　无明缚众生， 远离于解脱，
　　　不识解脱故， 恶业所流转。
　　　心有烦恼故， 众生住生死，
　　　烦恼烧众善， 如火焚干木。
　　　流转于五道， 无有少乐受，
　　　不知好妙乐， 在于何处所？
　　　清净佛国土， 世尊转法轮，
　　　如来净音声， 说戒定智慧。”

　　尔时，世尊复告药上菩提萨埵摩诃萨埵言：“如是，如是，恶行众生命终之后，受诸苦恼无救济者。善果报者，今说伽陀：

　　“造恶不善业， 必入于地狱，
　　　吞噉热铁丸， 饮于沸镕铜，
　　　雨火洒其身， 遍身体火烧，
　　　无处而不遍， 展转受苦恼。
　　　不知于净乐， 于法亦不知，
　　　愚痴作非法， 远离于乐果。
　　　信佛禁戒法， 修习于智慧，
　　　以净戒具足， 速疾成菩提。
　　　精进为第一， 生净佛国土，
　　　宣说善法要， 摄护诸众生。
　　　具足慈悲心， 修行净梵行，
　　　具解脱知见， 成如来善名。
　　　世间之父母， 菩提心第一，
　　　说此法门者， 第一善知识。
　　　听此法门者， 必作无上尊，
　　　具世尊十号， 寂灭心相应。”

　　尔时，药上菩提萨埵摩诃萨埵白佛言：“世尊，何因缘故大地震动？”
　　尔时，世尊告药上菩提萨埵言：“汝观何故大地震动？”
　　尔时，药上观四方时，见下方界有二十亿众生从地踊出，见上方界二万五千亿众生同时而生。
　　时，诸年少见是事已，白佛言：“世尊，今出生者是何等人？”
　　佛言：“汝等见此大众不耶？”
　　白佛言：“世尊，唯然已见。”
　　佛言：“此众生出为汝徒伴。”
　　问言：“世尊，此诸众生亦有死不？”
　　佛告年少：“一切众生悉皆有死，此亦不免。”
　　时，诸年少合掌向佛，顶礼佛足，白佛言：“世尊，我等更不能忍流转生死。”
　　佛告年少：“汝等能起大精进不？”
　　年少白佛言：“世尊，我等面见如来，耳闻如来说甘露法，见菩提萨埵现大神力，见佛弟子诸声闻众集会于此。世尊，愿修精进，不能忍受生死流转。”
　　尔时，药上菩提萨埵及五百眷属，以神通力踊身虚空，身出师子、猛虎、白象现大神通，于高山顶结跏趺座，满二万由旬，化作十千亿日月。
　　时，诸年少白佛言：“世尊，何故世间有此光明？”
　　尔时，世尊告诸年少：“善男子，汝等见此日月不耶？”
　　时，诸年少白佛言：“世尊，唯然已见。”
　　佛告年少：“此是菩提萨埵自身光明，现作日月示于众生，为之说法安乐利益一切天人，人中修行得此神通。”
　　时，诸年少白佛言：“世尊，愿说如此光明因缘。”
　　尔时，世尊告药上菩提萨埵摩诃萨埵言：“善男子，汝见此三千大千世界六种震动不？”
　　时，药上菩提萨埵白佛言：“世尊，唯然已见。我有少疑欲问如来，愿佛听许。”
　　佛告药上菩提萨埵言：“善男子，随汝意问，当为汝说，令汝欢喜。过去、未来、现在三世之事，当为汝说。”
　　药上白佛言：“世尊，我见如来有八万四千天子围绕恭敬，复有八万四千菩萨亦围绕恭敬，又见万二千亿诸龙围绕恭敬，复有万八千亿诸天神等围绕恭敬，复有二万五千亿诸饿鬼神围绕世尊，何因缘故有此众集？”
　　尔时，世尊告药上菩提萨埵摩诃萨埵言：“善男子，在此众集为欲听法。药上，此诸众生今当背生死，今日当得住于十地，住十地已得离烦恼得寂灭佛法。”
　　药上菩提萨埵白佛言：“世尊，此诸众生杂业所生，如来云何净此众生？”
　　佛告药上菩提萨埵言：“善男子，汝今谛听，当为汝说。药上，此诸众生愚痴无智，不知解脱在于何处，多有年少诸众生等，今日当得法陀罗尼，得知一切法，得于十地，至十地已能作佛事，能转法轮雨于法雨，绍无上佛法安乐众生。天、龙、阿修罗、乾闼婆、饿鬼等，闻法欢喜皆住十地，击大法鼓，吹大法螺。此年少等勤修行故得此十地，今所得法如十方佛。”
　　尔时，五千年少众生从座而起，白佛言：“世尊，此身为重担大可怖畏，不知道以非道。我等犹如盲冥之人，愿佛怜愍。我等劝请世尊，愿佛说法。我等生无智慧，不知法药，愿世尊为我等说法，令得远离生死之苦，所生之处愿见佛身。”
　　尔时，药上菩提萨埵摩诃萨埵，语诸年少众生言：“汝等食已，然后为汝演说正法。”
　　时，诸年少语药上言：“我不识汝，汝为是谁？色相寂灭离三恶道怖，如汝身相离诸恶法，见汝掌中七宝庄严，身服宝璎以功德聚，我不知汝是何等人？我等不须食，亦不须饮，以食入身甚可憎恶，变成屎尿，作血肉筋皮，是故我等不须食饮，不须一切细软衣服，不须臂印金钏，真珠璎珞庄严身具皆所不欲，以无常故。我等亦不顾惜身命，为离恶道。我等求于法施，为安乐天人，为求善知识，不求转轮圣王。以转轮王虽主四方不免磨灭，男女妻子不能随从，所有七宝亦不逐去，无量人众亦不随去，于四天下无复自在，一身为王多见无常，作恶业故堕叫唤地狱，七宝自在游四天下竟何所在？
　　“仁者，且听我等所说，速至佛所。佛观一切愍之如子！我等无父无母，无兄弟亲族，一切皆无。佛为我父，如来是母。佛如日月示人善道，于生死中能救众生令不复生。诸烦恼河甚可怖畏，众生在中烦恼漂溺，如来救之令不复入。世尊怜愍为说正法，示人无上菩提之处。我等不贪饮食，不欲世间富贵，不愿生天，不畏坠恶道，得人身已愿见世尊。众生短寿流转无常，以恶业故，贪著五欲不觉死至，知死必至亦不怖畏，不念生灭，不知细法，不知修细业，不知寂灭界，无明覆心，生已归死，死已复生，心亦不生厌离之想，长夜受苦鞭挞挝打不生厌离，但起劫夺受狱缚苦，五缚所系本恶业故，命识欲灭悲泣而言：‘谁救济我？’一切悉与金银杂宝，身为奴仆一切作使我悉能为，王位自在我悉不欲，不须财物但求活命。如是，仁者，我等不须饮食。诸王自在，食则上味会归于死，天食甘露亦归磨灭，种种百味王所贪著求实则无。饮食等味我等不须，我等求闻正法，令得离苦，愿离爱缚诸结烦恼，归依世尊愿离诸缚。我等敬礼大仙世尊，为诸众生未知仁者名字何等？愿自说之。”
　　药上菩提萨埵言：“世界广博，众生名字宁可尽知？”
　　诸年少言：“我等愿知仁者名字，甚深名字愿为宣说！”
　　药上答言：“我名药上，治众生病，药中最上。我今为汝等说，令离诸病，灭除一切世界病苦：世间贪为大病，能除灭之；嗔为大病，无智众生流转地狱、畜生、饿鬼；痴为大病，众生受苦皆能灭除。”
　　诸年少言：“闻此妙法离诸苦难！凡夫无智受诸苦恼，闻此净法离诸恶业，离恶业故无恶道畏，速见如来救一切病，医王施药疗治众苦。仁者速去礼敬如来，以我等语向世尊说，世尊能除我等之病灭烦恼火。欲火烧身不能灭除，我等极苦，愿佛怜愍。身为重担甚可怖畏，三毒所压不可得胜，去来常担不能远离，不知死至，不生惊怖，不知解脱道，亦不知示解脱道者，以愚痴意自谓不死，见父母死犹不生怖，诸业烦恼浊乱其心受诸苦恼，云何而食？
　　“我等无明覆心有如是苦，大怖重担想行及受，痴爱无智流转诸有，世间妄生不识解脱。世人愚痴浴以香汤，衣以上服，食以上味，耳听乐音种种自娱，种种好色乐欲观之，一切好味舌求贪食，细软之触身欲著之，二身和合痴心谓乐，此身顽痴何处有乐？著好履屣衣服饮食无如之何？临终困至无有能救自不能救，衣服之具岂能救济？生在世间驰诸象马，当作恶业不求解脱，自作教人不知后报。我等前死有生，今生有死忧悲苦恼。我具见父母兄弟姊妹妻子，丧亡悲哀忧愁苦恼皆悉见之。诸行皆空，智者云何而生乐著？不求寂灭法，不求离生死法，以贪覆心，生在世时不行布施。一切过中无过贪心，著于世法多作有行，不知修习禅定解脱之道，不知发大誓愿成无上道。佛是父母，佛是示解脱道者，能雨利益众生。愚痴众生不知护法。发心愿求无上菩提，名为护法。一切行空，财物亦空，若观我空不复受生。
　　“愿仁者怜愍，以我等语具向佛说，为诸菩提萨埵故。诸菩萨法不应懈怠，勤修精进舍恶行善。仁者为我往至佛所，礼敬如来作如是言：‘世尊知一切法悉无有疑，恶魔眷属佛已调伏，如来已能燃大法炬令众得乐。如是之法能成佛者我等未闻，仁者速往佛所，为我等故。我等不见如来犹未得度，三十二相、八十种好，见此身已然后得度。”
　　尔时，药上菩提萨埵语诸年少：“汝观上方有何等相？”诸人闻已即观上方，见五百化佛，又见三千大台七宝严饰，七宝罗网以覆其上，如莲华叶出种种香。
　　时，诸年少问药上言：“此诸华座是何等相？”
　　药上答言：“此是汝座，速至佛所礼敬如来。”
　　诸年少言：“我等不知所行之路，不见如来知诣何方礼敬如来。”
　　药上告言：“汝但礼敬如来世尊！如虚空尘无有住处，如来亦如是。如来安住处如须弥山，如来等须弥山，如大海水。三千世界微尘数等十方菩萨，欲求佛住不知所在。十方诸菩提萨埵但遥礼敬！”
　　诸年少言：“愿仁慈恩满我所愿，心欲见佛亲近礼敬。”
　　药上告言：“如来不求香华，为众生作因令离生死恶魔眷属不共诤论。归依佛者不入死门，速得法陀罗尼，发净心愿即得见佛。”
　　尔时，世尊以迦陵频伽音熙然微笑，从其面门放八万四千光明，遍照三千大千世界，下至十八地狱，上至阿迦尼吒天。其光杂色青黄赤白玻瓈等色，如是等光从面门出，遍照三千大千世界。遇斯光者一切众生皆得安乐。照世界已还至佛所，绕佛七匝从佛顶入。
　　尔时，药上菩提萨埵从座而起，合掌向佛白言：“世尊，我欲少问，若佛听者乃敢发言。”
　　尔时，世尊告药上言：“善男子，随汝所问，如来为汝分别解说，令汝欢喜。”
　　药上白佛言：“世尊，此三万亿年少，欲听如来微妙深法，愿为说之。”
　　佛告药上：“善男子，若闻如来深妙法者，当学诸法得具足一切功德，今日即得住于十地，能击大法鼓，建大法幢。药上，汝见如是大台不耶？”
　　药上言：“世尊，唯然已见。”
　　佛告药上：“此诸年少今日得坐此台，证一切法，满足一切善根之法，今日当得击大法鼓。无量天人得闻法已悉得利益，无量地狱众生得闻法已得背恶道。”说此语时，众中九千亿老众生，得须陀洹果。
　　“药上，闻此法者，得离一切苦，具一切善法。药上，一切皆能成就佛身。药上，汝观四方诸大菩提萨埵。”
　　尔时，药上即观四方，见东方界五十亿恒伽沙菩萨而来向此，见南方界六十亿恒伽沙菩提萨埵而来向此，见西方界七十亿恒伽沙菩提萨埵而来向此，见北方界八十亿恒伽沙菩提萨埵而来向此，见下方界九十亿恒伽沙菩提萨埵而来向此，见上方界百亿恒伽沙菩提萨埵而来向此，到已皆于佛前在二面住。
　　药上白佛言：“世尊，于虚空中见黑色、黄色，是何等相？”
　　佛告药上：“汝不知耶？”
　　药上白佛：“惟佛如来能一切知。”
　　佛告药上：“此是恶魔及眷属欲来至此。药上，汝欲见不？”
　　药上白佛言：“世尊，我欲见之。”
　　佛令药上即见恶魔，药上见已白佛言：“世尊，何因缘故恶魔至此？”
　　佛告药上：“魔欲乱此法座。”
　　药上白佛言：“世尊，此诸菩提萨埵，为观诸年少受位故来。”
　　“药上，汝见此诸菩萨，种种形色、种种相貌、种种力不？”
　　药上白佛言：“世尊，唯然，我见百千亿恒伽沙菩提萨埵，自在神通而来至此。”
　　尔时，世尊说此法已，一切勇菩萨、药上菩萨，一切老少众生，一切天人世间、阿修罗、乾闼婆，闻佛所说，皆大欢喜，顶戴奉行。


【回向】
愿以此功德 普及于一切 我等与众生 皆共成佛道

【开经偈】
无上甚深微妙法 百千万劫难遭遇 我今见闻得受持 愿解如来真实义
	
	
	</chapter>
	<chapter name="过去现在因果经卷">
	刘宋三藏求那跋陀罗译   
过去现在因果经卷第一

　　如是我闻。一时佛在舍卫国。祇树给孤独园。尔时世尊。与诸比丘。住于竹林。是诸比丘。于晨朝时。着衣持钵。入城乞食。还归所住。食竟澡漱。各摄衣钵。集在讲堂。悉欲共说过去因缘。尔时世尊。以净天耳超于世间。闻诸比丘语论之声。即从座起。到讲堂上。于众中坐。问诸比丘。汝等共集。欲说何法。时诸比丘。即白佛言。世尊。我等食竟澡漱已讫故。共集此各欲闻说过去因缘。是时世尊。语诸比丘。汝等乐闻过去因缘者。谛听谛听。善思念之。今为汝说。比丘白言。唯然世尊。愿乐欲闻。佛言比丘。过去无数阿僧祇劫。尔时有一仙人。名曰善慧。净修梵行。求一切种智。为欲成就此大智故。乐处生死。周遍五道。一身死坏。复受一身。生死无量。譬尽天下草木。斩以为筹。数其故身。不能穷尽。夫极天地之始终。谓之一劫。而其经天地成坏者。不可称载也。所以感伤群生耽惑爱欲沈流苦海。起慈悲心。欲拔济之。又作此念。今诸众生。没于生死。不能自出。皆由贪欲嗔恚愚痴。乐着色声香味触法故。我当决定断其此病。虽生诸趣。不忘斯念。于诸众生。怨亲平等。以布施摄贫穷。持戒摄毁禁。忍辱摄嗔恚。精进摄懈怠。禅定摄乱意。智慧摄愚痴。如是长夜。增益众生。普为一切。而作归依。于诸如来。恭敬供养。乐欲听法。亦为他说。常以四事。奉给众僧。于佛法众。尊重守护。如是诸行。不可称数。尔时有王。名曰灯照。城名提播婆底。其国人民。寿八万岁。安隐丰乐。极为炽盛。所欲自在。犹如诸天。时彼国王。正法治世。不抂人民。无有杀戮楚挞之苦。视诸人民。有如一子。时灯照王。始生太子。端严无比。威德具足。有三十二相八十种好。初生之日。四方皆明。日月珠火。不复为用。王见太子有如此瑞。即召诸臣。共集议言。太子初生。有此奇特。当为太子。作何等名。诸臣答言。应名太子以为普光。又召相师而占相之。相师答言。今观太子。若在家者。为转轮王。统四天下。若出家者。为天人尊。成萨婆若。王及夫人后宫婇女。闻相师言。于此太子。深生爱念。亦为天龙夜又乾闼婆阿修罗迦楼罗紧那罗摩睺罗伽人非人等。供养恭敬。尊重赞叹。是时太子。在于后宫。为夫人婇女。说种种法。太子年至二万九千岁。舍转轮王位。启其父母。求欲出家。既不听已。乃至三请。犹尚不许。太子慈悲。志存拯济。忍其小违。以成大顺。即便往诣山林树下。剃除须发。被着法服。勤修苦行。满六千岁。成阿耨多罗三藐三菩提。为诸天人。及八部众。转于法轮。此轮微妙。一切世间。天人魔梵。所不能转。以三乘法。教化众生。所可利益。不可称数。尔时父王。及其夫人。后宫婇女。闻太子普光成阿耨多罗三藐三菩提。心大欢喜。踊跃无量。尔时群臣国内人民。婆罗门等。闻太子道成。心各念言。太子普光。舍转轮王位。剃除须发。被着法服。出家修道。得成正觉。我等今者。亦当出家。作此念已。悉皆往诣普光佛所。尔时普光如来。即观其心。随其因缘。而为说法。大臣婆罗门等。有四千人。成阿罗汉。国中人民。及余四方诸来会众。有八万人。亦得无著法忍。尔时普光如来。与八万四千诸阿罗汉。往诣国界。游行教化。父王闻已。心大欢喜。即敕国中。平治道路。香水洒地。悬诸缯彩宝幢幡盖。散众名华。如是庄严。满十二踰阇那。又复击鼓唱令国内。诸有华者。不得私卖。悉输与王。并敕人民。不得先我供养于佛。即遣大臣。并作伎乐。烧香散华。而往请彼普光如来。尔时善慧仙人。在于山中。得五奇特梦。一者梦卧大海。二者梦枕须弥。三者梦海中一切众生。入其身内。四者梦手执日。五者梦手执月。得此梦已。即大惊悟。心自念言。我今此梦。非为小缘。当以问谁。宜入城内。问诸智者。作是念已。披鹿皮衣。手执水瓶及杖伞盖。行入城邑。路过外道所止住处。有五百人。而为上首。善慧念言。我今当以所梦问之。并得观其所修之业。即共诸人。讲论道义。破其异见。时五百人。即便受屈。求为弟子。于善慧所深生恭敬。各以银钱一枚而以上之。复有五百外道。既见善慧辩才聪明。亦生随喜。时诸外道。自共议言。今普光如来。出兴于世。善慧仙人。闻斯语已。举体毛竖。心大欢喜。踊跃无量。便与外道。分别而去。外道问言。师何所趣。答言。我今当往普光佛所。欲施供养。外道白言。师若去者。愿乐随从。善慧答曰。我今有缘。宜应先行。尔时善慧。赍五百银钱。随路而去。诸外道众。悲恋懊恼。辞别而归。善慧至前。见王家人。平治道路。香水洒地。列幢幡盖。种种庄严。即便问言。何因缘故。而作是事。王人答言。世有佛兴。名曰普光。今灯照王。请来入城。所以匆匆庄严道路。善慧即复问彼路人。汝知何处有诸名花。答言道士。灯照大王。击鼓唱令国内。名花皆不得卖。悉以输王。善慧闻已。心大懊恼。意犹不息。苦访花所。俄尔即遇王家青衣。密持七茎青莲花过。畏王制令。藏着瓶中。善慧至诚。感其莲花踊出瓶外。善慧遥见。即追呼曰。大姊且止。此花卖不。青衣闻已。心大惊愕。而自念言。藏花甚密。此何男子。乃见我花。求索买耶。顾看其瓶。果见花出。生奇特想。答言。男子。此青莲花当送宫内。欲以上佛。不可得也。善慧又言。请以五百银钱。雇五茎耳。青衣意疑。复自念言。此花所直不过数钱。而今男子。乃以银钱五百。求买五茎。即问之言。欲持此花用作何等。善慧答言。今有如来。出兴于世。灯照大王。请来入城。故须此花。欲以供养。大姊当知。诸佛如来。难可值遇。如优昙钵花时乃一现。青衣又问。供养如来。为求何等。善慧答曰。为欲成就一切种智。度脱无量苦众生故。尔时青衣。得闻此语。心自念言。今此男子。颜容端正。披鹿皮衣。才蔽形体。乃尔至诚。不惜钱宝。即语之曰。我今当以此花相与。愿我生生。常为君妻。善慧答言。我修梵行。求无为道。不得相许生死之缘。青衣即言。若当不从我此愿者。花不可得。善慧又曰。汝若决定不与我花。当从汝愿。我好布施。不逆人意。若使有来从我乞求头目髓脑。及与妻子。汝莫生阂坏吾施心。青衣答言。善哉善哉。敬从来命。今我女弱不能得前请寄二花以献于佛。使我生生不失此愿。好丑不离。必置心中。令佛知之。

　　尔时灯照王。与其诸子。及众官属。婆罗门等。持好香花种种供具。而出奉迎普光如来。举国人民。亦皆随从。是时善慧五百弟子。共相谓言。今日国王及诸臣民。悉皆往诣普光佛所。大师今者亦当已去。我等宜应往彼礼敬。作此言已。即共俱行。在道未远。逢见善慧。师徒相遇。喜悦无量。即共同诣普光佛所。见灯照王。已到佛前。最得在初供养礼拜。如是次第。至诸大臣。亦各礼敬。并散名花。花悉堕地于时善慧。与五百弟子。见诸人众供养毕已。谛观如来相好之容。又欲济拔诸苦众生。亦欲满足一切种智故。即散五茎。皆住空中。化成花台。后散二茎。亦止空中。夹佛两边。尔时国王。及其眷属。一切臣民。天龙夜叉乾闼婆阿修罗迦楼罗紧那罗摩睺罗伽人非人等。见此奇特。叹未曾有。于是普光如来。以无碍智。赞善慧言。善哉善哉。善男子。汝以是行。过无量阿僧祇劫。当得成佛。号释迦牟尼如来应供正遍知明行足善逝世间解无上士调御丈夫天人师佛世尊。当于善慧受记之时。无量天龙夜叉乾闼婆阿修罗伽楼罗紧那罗摩睺罗伽人非人等。散众妙花。满虚空中。而发誓言。善慧将来成佛道时。我等皆愿为其眷属。是时普光如来。即记之曰。汝等皆当得生其国。尔时如来。既授记已。犹见善慧。作仙人髻。披鹿皮衣。如来欲令舍此服仪。即便化地。以为淤泥。善慧见佛应从此行而地浊湿。心自念言。云何乃令千辐轮足蹈此而过。即脱皮衣。以用布地。不足掩泥。仍又解发。亦以覆之。如来即便践之而度。因记之曰。汝后得佛当于五浊恶世。度诸天人。不以为难。必如我也。于时善慧。闻斯记已。欢欣踊跃。喜不自胜。即时便解一切法空。得无生忍。身升虚空。去地七多罗树。以偈赞佛。

　　今见世间导　　令我开慧眼
　　为说清净法　　去离一切着
　　今遇天人尊　　令我得无生
　　愿将来获果　　亦如两足尊

　　是时善慧。说此赞已。从空中下。到于佛前。五体投地。而白佛言。唯愿世尊。哀愍我故。听我出家。尔时普光如来。答言善哉。善来比丘。须发自落。袈裟着身。即成沙门。

　　尔时有二贫穷老人。各与亲属一百人俱。睹佛相好。威德严显。自伤贫乏无以供养。是时如来。愍其心至。即化前地。生诸草秽。令二贫人。见地不净。发欢喜心。而便洒扫。普光如来。而记之曰。汝过无量阿僧祇劫。释迦牟尼佛。出兴于世。汝等尔时当作第一声闻弟子。尔时普光如来。记贫人已。与八万四千比丘。及灯照王。并婆罗门。诸臣民等。前后围绕。入提播婆底城。时灯照王。与其眷属。以四事供养普光如来并及八万四千比丘。经四万岁王即舍位。以付其子。与其眷属。及夫人眷属。各八万四千人。同于佛法。出家修道。得陀罗尼诸法三昧。善慧比丘。亦随普光如来。受王供养。满四万岁。于诸法中。得深三昧。教化众生。不可称数。尔时善慧。比丘。白普光如来言。世尊。我于昔日。在深山中。得五奇特梦。一者梦卧大海。二者梦枕须弥。三者梦海中一切众生。入我身内。四者梦手执日。五者梦手执月。唯愿世尊。为我解说此梦之相。尔时普光如来。答言善哉。汝若欲知此梦义者。当为汝说。梦卧大海者。汝身即时在于生死大海之中。梦枕须弥者。出于生死得般涅槃相。梦太海中一切众生入身内者。当于生死大海。为诸众生。作归依处。梦手执日者。智慧光明。普照法界。梦手执月者以方便智。入于生死。以清凉法。化导众生。令离恼热。此梦因缘。是汝将来成佛之相。善慧闻已。欢喜踊跃。不能自胜。礼佛而退。尔时普光如来。复经少时。入般涅槃。善慧比丘。护持正法。满二万岁。以三乘法。教化众生。所利益者。不可称计。尔时善慧比丘。于彼命终。即便上生。为四天王。以三乘法。化诸天众。尽彼天寿。下生人间。为转轮圣王。王四天下。七宝具足。一金轮宝。二白象宝。三绀马宝。四神珠宝。五玉女宝。六主藏臣宝。七主兵臣宝。千子具足。皆悉勇健。能伏怨敌。以正法治。无诸忧恼。常以十善。化诸人民。于此寿终。生忉利天。为彼天主。寿终下生。为转轮圣王。终其寿命。乃至生于第七梵天。上为天王。下为圣主。各三十六反。其间或为仙人。或为外道六师。或为婆罗门。或为小王。如是变现。不可称数。

　　尔时善慧菩萨。功行满足。位登十地。在一生补处。近一切种智。生兜率天。名圣善白。为诸天主。说于一生补处之行。亦于十方国土。现种种身。为诸众生。随应说法。期运将至。当下作佛。即观五事。一者观诸众生熟与未熟。二者观时至与未至。三者观诸国土何国处中。四者观诸种族何族贵盛。五者观过去因缘谁最真正应为父母。观五事已。即自思惟。今诸众生。皆是我初发心以来所成熟者。堪能受于清净妙法。于此三千大千世界。此阎浮提迦毗罗旆兜国。最为处中。诸族种姓释迦第一甘蔗苗裔圣王之后。观白净王过去因缘。夫妻真正。堪为父母又观摩耶夫人。寿命修短。怀抱太子。满足十月。太子便生。生七日已。其母命终。既作此观。又自思惟。我今若便即下生者。不能广利诸天人众。仍于天宫。现五种相。令诸天子。皆悉觉知菩萨期运应下作佛。一者菩萨眼现瞬动。二者头上花萎。三者衣受尘垢。四者腋下汗出。五者不乐本座。时诸天众。忽见菩萨有此异相。心大惊怖。身诸毛孔。血流如雨。自相谓言。菩萨不久。舍于我等。尔时菩萨。又现五瑞。一者放大光明。普照三千大千世界。二者大地十八相动。须弥海水。诸天宫殿。皆悉震摇。三者诸魔宫宅。隐蔽不现。四者日月星辰。无复光明。五者天龙八部。身皆震动。不能自禁。是时兜率诸天。见菩萨身。已有五相。又复睹外五希有事。皆悉聚集。到菩萨所。头面礼足。白言。尊者。我等今日。见此诸相。举身震动。不能自安。唯愿为我释此因缘。菩萨即便答诸天言。善男子当知。诸行皆悉无常。我今不久。舍此天宫。生阎浮提于时诸天。闻此语已。悲号涕泣。心大忧恼。举身血现。如波罗奢花。或有不复乐于本座。或有弃其庄严之具。或有宛转迷闷于地。或有深叹无常苦者。尔时有一天子即说偈言。

　　菩萨在于此　　开我等法眼
　　今者远我去　　如盲离导师
　　又如欲渡水　　忽然失桥船
　　亦似婴孩儿　　丧亡其慈母
　　我等亦如是　　失所归依处
　　方漂生死流　　了无有出缘
　　我等于长夜　　为痴箭所射
　　既失大医王　　谁当救我者
　　滞卧无明床　　长没爱欲海
　　永绝尊者训　　未见超出期

　　尔时菩萨。见诸天子悲泣懊恼。又复闻说恋慕之偈。即以慈音而告之曰。善男子。凡人受生无不死者。恩爱合会。必有别离。上至阿迦腻吒天。下至阿鼻地狱。其中一切诸众生等。无有不为无常大火之所煎炙。是故汝等。不应于我独生恋慕。我今与汝。皆悉未离生死炽火。乃至一切贫富贵贱。皆不免脱。于是菩萨。即说偈言。

　　诸行无常　　是生灭法
　　生灭灭已　　寂灭为乐

　　尔时菩萨。语天子言。此偈乃是过去诸佛之所共说。诸行性相法皆如是。汝等今者勿生忧恼。我于生死无量劫来。今者唯有此一生在。不久当得离于诸行。汝等当知。今是度脱众生之时。我应下生阎浮提中。迦毗罗旆兜国。甘蔗苗裔。释姓种族。白净王家。我生于彼。远离父母。弃舍妻子及转轮王位。出家学道。勤修苦行。降伏魔怨。成一切种智。转于法轮。一切世间天人魔梵。所不能转。亦依过去诸佛所行法式。广利一切诸天人众。建大法幢。倾倒魔幢。竭烦恼海。净八正路。以诸法印。印众生心。设大法会。请诸天人。汝等尔时亦当皆同在于此会。餐受法食。以是因缘。不应忧恼。尔时菩萨。以偈颂曰。

　　我于此不久　　当下阎浮提
　　迦毗罗旆兜　　白净王宫生
　　辞父母亲属　　舍转轮王位
　　出家行学道　　成一切种智
　　建立正法幢　　能竭烦恼海
　　闭塞恶趣门　　净开八正道
　　广利诸天人　　其数不可计
　　以是因缘故　　不应生忧恼

　　尔时菩萨。举身毛孔。皆放光明。诸天子等。闻菩萨言。又复见身出大光明。欢喜踊跃。离诸忧苦。各心念言。菩萨不久。当成正觉。尔时菩萨。观降胎时至。即乘六牙白象。发兜率宫。无量诸天。作诸伎乐。烧众名香。散天妙花。随从菩萨。满虚空中。放大光明。普照十方。以四月八日明星出时。降神母胎。于时摩耶夫人。于眠寤之际。见菩萨乘六牙白象腾虚而来。从右胁入。影现于外如处琉璃。夫人体安快乐。如服甘露。顾见自身。如日月照。心大欢喜。踊跃无量。见此相已。豁然而觉。生希有心。即便往至白净王所。而白王言。我于向者。眠寤之际。其状如梦。见诸瑞相。极为奇特。王即答言。我向亦见有大光明。又复觉汝颜貌异常。汝可为说所见瑞相。夫人即便具说上事。以偈颂曰。

　　见有乘白象　　皎净如日月
　　释梵诸天众　　皆悉执宝幢
　　烧香散天花　　并作众伎乐
　　充满虚空中　　围绕而来下
　　来入我右胁　　犹如处琉璃
　　今以现大王　　此为何瑞相

　　尔时白净王。见摩耶夫人诸瑞相已。欢喜踊跃。不能自胜。即便遣请善相婆罗门。以妙香花种种饮食。而供养之。供养毕已。示夫人右胁并说瑞相。白婆罗门言。愿为占之。有何等异。时婆罗门。即占之曰。大王夫人所怀太子。诸善妙相。不可具说。今当为王略言之耳。大王当知。今此夫人胎中之子。必能光显释迦种族。降胎之时。放大光明。诸天释梵。执侍围绕。此相必是正觉之瑞。若不出家。为转轮圣王。王四天下。七宝自至。千子具足。时王闻此婆罗门言。深自庆幸。踊跃无量。即以金银杂宝象马车乘。及以村邑。而用供给此婆罗门。时摩耶夫人。以其婇女。并及珍宝。亦以奉施。自从菩萨处胎以来。摩耶夫人。日更修行六波罗蜜。天献饮食。自然而至。不复乐于人间之味。三千大千世界。常皆大明。其界中间幽冥之处。日月威光所不能照。亦皆朗然。其中众生各得相见。共相谓言。此中云何忽生众生。菩萨降胎之时。三千大千世界十八相动。清凉香风起于四方。诸抱疾者皆悉除愈。贪欲嗔痴亦皆休息。

　　尔时兜率天宫。有一天子。作是念言。菩萨已生白净王宫。我亦当复下生人间。菩萨成佛。我得在先为其眷属。供养听法。作此念已。即便下生王舍城中。明月种姓。旃陀罗。及多王家。复有天子。生舍卫国王家。复有天子。生偷罗厥叉国王家。复有天子。生犊子国王家。复有天子。生跋罗国王家。复有天子。生卢罗国王家。复有天子。生德叉尸罗国王家。复有天子。生拘罗婆国王家。复有天子。生婆罗门家。复有天子。生长者居士毗舍首陀罗家。复有五百天子。生释种姓家。有如是等诸天子众。其数凡有九十九亿。下生人间。又从他化自在天。乃至四天王所下生者。不可称计。复有色界天王。与其眷属亦皆下生。而作仙人。菩萨在胎。行住坐卧。无所妨碍。又不令母有诸苦患。菩萨晨朝于母胎中。为色界诸天。说种种法。至日中时。为欲界诸天。亦说诸法于日晡时。又复为诸鬼神说法。于夜三时。亦复如是成熟利益无量众生。菩萨在胎。夫人婇女。有来礼拜而供养者。或复有来作是愿言。当令得成转轮圣王。菩萨闻已。心不喜乐。或复有来作是愿言。当令得成一切种智。菩萨闻已。心大欢喜。菩萨处胎。垂满十月。身诸支节及以相好。皆悉具足。亦使其母诸根寂定。乐处园林。不喜愦闹。时白净王。心自思惟。夫人怀妊。日月将满。而不见其有生产相。作此念时。会遇夫人遣信白王。我今欲出园林游观。时王闻此益怀欢喜。即敕于外。令净扫洒蓝毗尼园。更使栽植诸妙花果。流泉浴池。悉令清洁。栏楯阶陛。皆以七宝而为庄严。翡翠鸳鸯。鸾凤凰鹥。异类众鸟。鸣集其中。悬缯幡盖。散花烧香。作诸伎乐。犹如帝释欢喜之园。又敕中间所经行处。皆令严净。种种庄严。又敕严办十万七宝车辇。一一车辇。雕玩殊绝。又复敕外。严办四军。象兵马兵车兵步兵。又复选取后宫婇女。容颜端正。不老不少。气性调和。聪慧明了。其数凡有八万四千。以用给侍摩耶夫人。又复择取八万四千端正童女。着妙璎珞严身之具。赍持香花。先往住彼蓝毗尼园。王又敕诸群臣百官。夫人去者。皆悉侍从。于是夫人。即升宝舆。与诸官属并及婇女。前后导从。往蓝毗尼园。尔时复有天龙八部。亦皆随从。充满虚空。尔时夫人。既入园已。诸根寂静。十月满足。于二月八日日初出时。夫人见彼园中。有一大树。名曰无忧。花色香鲜。枝叶分布。极为茂盛。即举右手。欲牵摘之。菩萨渐渐从右胁出。于时树下。亦生七宝七茎莲花。大如车轮。菩萨即便堕莲花上。无扶侍者。自行七步。举其右手而师子吼。我于一切天人之中最尊最胜。无量生死。于今尽矣。此生利益一切人天。说是言已。时四天王。即以天缯接太子身。置宝机上。释提桓因手执宝盖。大梵天王又持白拂。侍立左右。难陀龙王。优波难陀龙王。于虚空中。吐清净水。一温一凉。灌太子身。身黄金色有三十二相。放大光明。普照三千大千世界。天龙八部亦于空中作天伎乐。歌呗赞颂。烧众名香。散诸妙花。又雨天衣及以璎珞。缤纷乱坠不可称数。

　　尔时摩耶夫人生太子已。身安快乐。无有苦患。欢喜踊跃。止于树下。前后自然忽生四井。其水香洁具八功德。尔时摩耶夫人。与其眷属。随所欲须。自恣洗漱。复有诸夜叉王。皆悉围绕。守护太子及摩耶夫人。当尔之时。阎浮提人。乃至阿迦腻吒天。虽离喜乐。皆亦于此欢喜赞叹。一切种智。今出于世。无量众生。皆得利益。唯愿速成正觉之道。转于法轮。广度众生唯有魔王。独怀愁恼。不安本座。当尔之时。所感瑞应。三十有四。一者十方世界。皆悉大明。二者三千大千世界。十八相动丘墟平坦。三者一切枯木悉更敷荣。国界自然生奇特树。四者园苑生异甘果。五者陆地生宝莲花大如车轮。六者地中伏藏。悉自发出。七者诸藏珍宝放大光明。八者诸天妙服自然来降。九者众川万流恬静澄清。十者风止云除。空中明净。十一者香风芬芳从四方来。细雨润泽。以[僉*殳]飞尘。十二者国中疾病皆悉除愈。十三者国内宫舍无不明曜。灯烛之光不复为用。十四者日月星辰停住不行。十五者毗舍佉星。下现人间。待太子生。十六者诸梵天王。执素宝盖。列覆宫上。十七者八方诸仙人师。奉宝来献。十八者天百味食自然在前。十九者无数宝瓶盛诸甘露。二十者诸天妙车载宝而至。二十一者无数白象子首戴莲花。列住殿前。二十二者天绀马宝自然而来。二十三者五百白师子王。从雪山出。息其恶情。心怀欢喜。罗住城门。二十四者诸天伎女。于虚空中。作妙音乐。二十五者诸天玉女执孔雀拂。现宫墙上。二十六者诸天玉女。各持金瓶。盛满香汁。列住空中。二十七者诸天歌颂。赞太子德。二十八者地狱休息。毒痛不行。二十九者毒虫隐伏。恶鸟善心。三十者诸恶律仪一时慈悲。三十一者国内孕妇。产者悉男。其有百病自然除愈。三十二者一切树神。化作人形。悉来礼侍。三十三者诸余国王。各赍名宝同来臣伏。三十四者一切人天。无非时语。尔时诸婇女众。见此瑞相。极大欢喜。自相谓言。太子今生。有如此等嘉祥之事。唯愿长寿。无诸疾苦。勿令我等生大忧恼。作此言已。以天细氎。裹抱太子。至夫人所。时四天王。在虚空中。恭敬随从。释提桓因执盖来覆。有二十八大鬼神王。在园四角。守卫奉护。尔时有一青衣。聪慧明了。从蓝毗尼园。还入宫中。到白净王所而白王言。大王威德。转更增进。摩耶夫人已生太子。颜貌端正。有三十二相八十种好。堕莲花上。自行七步。举其右手而师子吼。我于一切天人之中最尊最胜。无量生死于今尽矣。此生利益一切人天。有如是等诸奇特事。非可具说。时白净王闻彼青衣说此语已。欢喜踊跃不能自胜。即脱身璎珞而以赐之。

　　尔时白净王即严四兵眷属围绕。并与一亿释迦种姓。前后导从。入蓝毗尼园。见彼园中天龙八部皆悉充满。到夫人所见太子身。相好殊异。欢喜踊跃。犹如江海诸大波浪。虑其短寿入怀悚惕。譬如须弥山王。难可动摇。大地动时。此山乃动。彼白净王素性恬静。常无欢戚。今见太子。一喜一惧。亦复如是。摩耶夫人。为性调和。既生太子。见诸奇瑞。倍增柔软。尔时白净王。叉手合掌。礼诸天神。前抱太子。置于七宝象舆之上。与诸群臣后宫婇女虚空诸天。作诸伎乐。随从入城。时白净王及诸释子。未识三宝。即将太子。往诣天寺。太子既入。梵天形像。皆从座起。礼太子足而语王言。大王当知。今此太子天人中尊。虚空天神。皆悉礼敬。大王。岂不见如此耶。云何而今来此礼我。时白净王及诸释子。群臣内外。闻见是已。叹未曾有。即将太子出于天寺。还入后宫。当尔之时。诸释种姓。亦同一日。生五百男。时王厩中。象生白子。马生白驹。牛羊亦生五色羔犊。如是等类。数各五百。王家青衣。亦生五百苍头。尔时宫中。五百伏藏。自然发出。一一伏藏。有七宝藏。而围绕之。又有诸大国商人。从海采宝。还迦毗罗旆兜国。彼诸商人。各赍奇宝。而来献王。时白净王。问诸商人。汝等入海。采诸珍宝。悉皆吉利。无苦恼不。及诸伴侣。无遗落耶。彼诸商人。答言大王。所经道路。极自安隐。王闻此言。甚大欢喜。即遣请诸婆罗门等。婆罗门众。皆悉集已。设诸供养。或与象马及以七宝。田宅僮仆。供养毕已。抱太子出。即便白诸婆罗门言。当为太子。作何等名。诸婆罗门。即共论议。而答王言。太子生时。一切宝藏皆悉发出。所有诸瑞莫非吉祥。以此义故。当名太子为萨婆悉达。说此语时。虚空天神。即击天鼓。烧香散花。唱言善哉。诸天人民。即便称曰。萨婆悉达。尔时八王。亦于是日。与白净王。同生太子。彼诸国王。各怀欢喜。我今生子。有诸奇异。而不知是萨婆悉达之瑞相也。皆集婆罗门。各为太子。制好名字。王舍城太子名曰频毗娑罗。舍卫国太子名婆斯匿。偷罗拘吒国太子名拘腊婆。犊子国太子名优陀延。跋罗国太子名郁陀罗延。卢罗国太子名曰疾光。德叉尸罗国太子名弗迦罗娑罗。拘罗婆国太子名拘罗婆。尔时白净王普敕群臣。令访聪明多闻。智慧善知占相。为诸世人所知识者。群臣闻已。四方推觅。时王即便于后园中。起一大殿。窗牖栏楯。七宝庄饰。尔时群臣。得五百婆罗门聪明知相见诸奇瑞。欲来诣王。会王遣信疾速而至。诸臣白王。知相婆罗门。今者已到。王闻欢喜。即敕令前请入殿坐。设诸供养。彼婆罗门即白王言。我闻大王。新生太子。有诸相好奇特之瑞。愿令我等悉得见之。时王即敕抱太子出。诸婆罗门。既见太子相好威严。叹未曾有。王即问言。今占太子。其相云何。婆罗门言。一切众生皆欲子好。大王。今者所生太子。是大珍异勿生忧怖。即又白言。所生太子。大王。虽言是王之子。乃是世间人天之眼。王复问言。云何得知。婆罗门言。我观太子。身色光焰。犹如真金有诸相好。极为明净。若当出家。成一切种智。若在家者。为转轮圣王领四天下。譬如江河海为第一。众山之中须弥最胜。凡诸光晖日为无上。一切清凉唯有明月。天人世间太子为尊。王闻此语。心大欢喜。离诸怵惕。彼婆罗门又白王言。有一梵仙名阿私陀。具足五通。在于香山。彼能为王断诸疑惑。诸婆罗门说此语已。辞别而去。

　　尔时白净王心自思惟。阿私陀仙人。居在香山。途迳崄绝。非人所到。当以何方请来至此。王可作此心念之时。阿私陀仙人。遥知王意。又复先见诸奇瑞相。深解菩萨为破生死故现受生。以神通力。腾虚而来。到王宫门。时守门者入白王言。阿私陀仙人。乘虚空来。今在门外。王闻欢喜。即敕令前。王至门上自奉迎之。既见仙人。恭敬礼拜。而即问言。尊者既来。住门不进。为守门者不听前耶。仙人答言。无见止者。既来相诣。宜须先白。王便随从。入于后宫。敬请令坐。而问讯言。尊者。四大常安和不。仙人答言。蒙大王恩。幸得安乐。时白净王白仙人言。尊者。今日能来下降。我等种族。方大炽盛。从今已去。日就吉祥。为是经过故来此耶。仙人答言。我在香山。见大光明诸奇特相。又知大王心之所念。以是因缘故来到此。我以神力。乘虚而来。闻上诸天说。王太子必当得成一切种智。度脱天人。又王太子。从右胁生。堕于七宝莲花之上而行七步。举其右手而师子吼。我于天人之中。最尊最胜。无量生死于今尽矣。此生利益一切天人。又复诸天围绕恭敬。闻有如此大奇特事。快哉大王。宜应欣庆。太子今者可得见不。即将仙人至太子所。王及夫人。抱太子出。欲礼仙人。时彼仙人。即止王曰。此是天人三界中尊。云何而令礼于我耶。时彼仙人。即起合掌。礼太子足。王及夫人白仙人言。唯愿尊者为相太子。仙人言善。即便占相。具见相已。忽然悲泣。不能自胜。王及夫人见彼仙人悲泣流泪。举身战怖。生大忧恼。如大波浪动于小船。问仙人言。我子初生。具诸瑞相。有何不祥而悲泣耶。尔时仙人歔欷答言。大王。太子相好具足。无有不祥。王又问言。愿更为我占视太子。有长寿相不。得转轮王位王四天下不。我年既暮。欲以国土皆悉付之。当隐山林出家学道。所可志愿。唯在于此。尊者为观必定果耶。尔时仙人又答王言。大王。太子具三十二相。一者足下安平平如奁底。二者足下千辐网轮轮相具足。三者手足相指长胜于余人。四者手足柔软胜余身分。五者足跟广具足满好。六者足指合缦网胜于余人。七者足趺高平好与跟相称。八者伊泥延鹿腨纤好如伊泥延鹿王。九者平住两手摩膝。十者阴藏相如马王象王。十一者身纵广等如尼拘类树。十二者一一孔一毛生青色柔软右旋。十三者毛上向靡。青色柔软右旋。十四者金色相其色微妙胜阎浮檀金。十五者身光面一丈。十六者皮薄细滑不受尘垢不停蚊蚋。十七者七处满。两足下两手中两肩上项中皆满字相分明。十八者两腋下满如摩尼珠。十九者身如师子。二十者身广端直。二十一者肩圆好。二十二者口四十齿。二十三者齿白齐密而根深。二十四者四牙最白而大。二十五者方颊车如师子。二十六者味中得上味咽中二处津液流出。二十七者舌大软薄能覆面至耳发际。二十八者梵音深远如迦陵频伽声。二十九者眼色如金精。三十者眼睫如牛王。三十一者眉间白毫相软白如兜罗绵。三十二者顶髻肉成。具有如此相好之身。若在家者。年二十九。为转轮圣王。若出家者。成一切种智。广济天人。然王太子。必当学道得成阿耨多罗三藐三菩提。不久当转清净法轮。利益天人开世间眼。我今年寿。已百二十不久命终。生无想天。不睹佛兴。不闻经法。故自悲耳。又问仙人。尊者向占言。有二种。一当作王。二成正觉。而今云何言。决定成一切种智。时仙人言。我相之法。若有众生。具三十二相。或生非处。又不明显。此人必为转轮圣王。若三十二相。皆得其处。又复明显。此人必成一切种智。我观大王太子诸相。皆得其所。又极明显。是以决定知成正觉。仙人为王说此语已。辞别而退。

　　尔时白净王。既闻仙人决定之说。心怀愁恼。虑恐出家。即择五百青衣贤明多智。为作儞母。养视太子。其中或有乳者。或有抱者。或有浴者。或有浣濯者。如是等比。供给太子。皆悉具足。又复别为起三时殿。温凉寒暑。各自异处。其殿皆以七宝庄严。衣裳服饰。皆悉随时。王恐太子弃家学道。使其城门开闭之声闻四十里。又复择取五百妓女。形容端正。不肥不瘦。不长不短。不白不黑。才能巧妙。各兼数技。皆以名宝。璎珞其身。百人一番。迭代宿卫。于其殿前。列树甘果。枝叶蔚映。花实繁茂。又有浴池。清净澄洁。池边香草。杂色莲花。猗靡芬敷。不可称计。异类之鸟。数百千种。光丽心目。趣悦太子。太子既生。始满七日。其母命终。以怀太子功德大故。上生忉利。封受自然。太子自知。福德威重。无有女人堪受礼者。故因将终托之而生。尔时太子姨母摩诃波阇波提。乳养太子。如母无异。时白净王。敕作七宝天冠及以璎珞。而与太子。太子年渐长大。为办象马牛羊之车。凡是童子所玩好具。无不给与。尔时举国人民。皆行仁惠。五谷丰熟。风雨以时。又无盗贼。快乐安隐。皆是太子福德力故。时王又以青衣所生是车匿等五百苍头。给侍太子。至年七岁。父王心念。太子已大。宜令学书。访觅国中聪明婆罗门善诸书艺。请使令来以教太子。尔时有一婆罗门。名跋陀罗尼。与五百婆罗门。以为眷属。来受王请。即白婆罗门言。欲屈尊者为太子师。此可尔不。婆罗门言。当随所知。以授太子。时白净王。更为太子起大学堂。七宝庄严。床榻学具。极令精丽。卜择吉日。即以太子与婆罗门。而令教之。尔时婆罗门。以四十九书字之本。教令读之。于时太子见此事已。问其师言。此何等书。阎浮提中。一切诸书。凡有几种。师即默然不知所答。又复问言。此阿一字。有何等义。师又默然亦不能答。内怀惭愧。即从座起。礼太子足而赞叹言。太子初生行七步时。自言天人之中最尊最胜。此言不虚。唯愿为说阎浮提书凡有几种。太子答言。阎浮提中。或有梵书。或佉楼书。或莲花书。有如是等六十四种。此阿字者。是梵音声。又此字义。是不可坏。亦是无上正真道义。凡如此义。无量无边。尔时婆罗门。深生惭愧。还至王所。而白王言。大王。太子是天人中第一之师。云何而欲令我教耶。尔时父王闻婆罗门言。倍生欢喜。叹未曾有。即厚供养彼婆罗门。随意所之。凡诸技艺典籍议论。天文地理。算数射御太子皆悉自然知之。

过去现在因果经卷第二

　　尔时太子至年十岁。诸释种中。五百童子。皆亦同年。太子从弟提婆达多。次名难陀。次名孙陀罗难陀等。或有三十相三十一相者。或复虽有三十二相相不分明。各闲伎艺。有大筋力。时提婆达多等五百童子。既闻太子诸艺皆通。名彻十方。共相谓言。太子虽复聪明智慧。善解书论。至于力膂。讵胜我等。欲与太子较其勇健。尔时父王。又访国中善知射者。而召之来。令教太子。即往后园。欲射铁鼓。提婆达多等五百童子。亦悉随从。时师即便授一小弓而与太子。太子含笑而问之言。以此与我。欲作何等。射师答言。欲令太子射此铁鼓。太子又言。此弓力弱。更求如是七弓将来。师即授与。太子便执七弓。以射一箭。过七铁鼓。时彼射师。往白王言。大王。太子自知射艺。以一箭力。射过七鼓。阎浮提中无能等者。云何令我为作师耶。尔时白净王闻此语已。心大欢喜。而自念言。我子聪明。书论算数四远悉知。而其射艺四方人民。未有知者。即敕太子及提婆达多等五百童子。又复击鼓唱令国界。太子萨婆悉达。却后七日。当出后园。欲试武艺。诸人民中有勇力者。可悉来此。到第七日。提婆达多与六万眷属。最先出城。于时有一大象。当城门住。此诸军众。皆不敢前。提婆达多问诸人言。何故住此而不前耶。诸人答言。有一大象。当门而立。举众畏之。故不敢前。提婆达多闻此言已。独前象所。以手搏头。即便躃地。于是军众次第得过。尔时难陀又与眷属亦欲出城。其诸军众徐步渐前。难陀即问。何故行迟。诸人答言。提婆达多手搏一象。躃在城门。妨行者路。以是故迟。难陀即便前至象所。以足指挑象。掷着路傍。无数人众。聚共看之。尔时太子与十万眷属。前后围绕。始出城门。见于路傍人众聚看即便问曰。此诸人辈。为何所看。从人答言。提婆达多手搏一象。躃在城门妨人行路。难陀次出。以足指挑掷着于此。是故行人悉聚看之。于是太子。即自念言。今者正是现力之时。太子便即以手执象。掷着城外。还以手接。不令伤损。象又还稣。无所苦痛。时诸人民。叹未曾有。王闻此已。深生奇特。如是太子及提婆达多并与难陀。四远人民。皆悉来集。在彼园中。尔时彼园。种种庄严。施列金鼓银鼓鋀石之鼓铜铁等鼓。各有七枚。尔时提婆达多。最先射之。彻三金鼓。次及难陀。亦彻三鼓。诸来人众。悉皆雅叹。尔时群臣。白太子言。提婆达多及与难陀。皆已射讫。今者次第正在太子。唯愿太子射此诸鼓。如是三请。太子曰善而语之言。若欲使我射诸鼓者。此弓力弱。更觅强者。诸臣答言。太子祖王有一良弓。今在王库。太子语言。便可取来。弓既至已。太子即牵以放一箭。彻过诸鼓。然后入池。泉水流出。又亦穿过大铁围山。尔时提婆达多又与难陀。共相扑戏。二人力等。亦无胜者。太子又前。手执二弟。躃之于地。以慈力故不令伤痛。尔时四远诸人民众。既见太子有如此力。高声唱言。白净王太子。非但智慧胜一切人其力勇健亦无等者。莫不叹伏。益生恭敬。

　　尔时白净王。即会诸臣而共议言。太子今者年已长大。智慧勇健。皆悉具足。今宜应以四大海水灌太子顶。又复敕下余小国王。却后二月八日。灌太子顶。皆可来集。至二月八日。诸余国王并及仙人婆罗门等。皆悉云集。悬缯幡盖。烧香散花。鸣钟击鼓。作诸伎乐。以七宝器。盛四海水。诸仙人众。各各顶戴授婆罗门。如是乃至遍及诸臣。悉已顶戴。传授与王。时王即以灌太子顶。以七宝印而用付之。又击大鼓。高声唱言。今立萨婆悉达以为太子。尔时虚空天龙夜叉人非人等。作天伎乐。异口同音赞言。善哉。当于迦毗罗旆兜国立太子时。余八国王。亦于是日同立太子。

　　尔时太子。启王出游。王即听许。时王即与太子并诸群臣。前后导从。按行国界。次复前行。到王田所。即便止息。阎浮树下。看诸耕人。尔时净居天。化作壤虫。乌随啄之。太子见已。起慈悲心。众生可愍。互相吞食。即便思惟。离欲界爱。如是乃至得四禅地。日光昕赫。树为曲枝。随荫太子。尔时白净王。四面推求。问觅太子。从人答曰。太子今在阎浮树下。时王即便与诸群臣。往彼树所。未至之间。遥见太子端坐思惟。又见彼树曲荫其躯深生奇特。时王即前执太子手问言。汝今何故在于此坐。太子答言。观诸众生。更相吞食。甚可伤愍。王闻此语。心生忧恼。虑其出家。宜急婚娉以悦其意。即便呼之。俱共还国。太子答言。愿停于此。王闻其语。心即念言。彼阿私陀。往日所说。太子今者将如其言。王即流泪重唤还国。太子既见父王如此。即便随从。归于所止。王恐愁忧。不乐在家。更增妓女。而娱乐之。

　　尔时太子。至年十七。王集诸臣。而共议言。太子今者年已长大。宜应为其访索婚所。诸臣答言。有一释种婆罗门。名摩诃那摩。其人有女。名耶输陀罗。颜容端正。聪明智慧。贤才过人。礼仪备举。有如是德。堪太子妃。王即答言。若如卿语。便为纳之。王还宫内。即敕宫中聪明有智旧宿女人。汝可往至摩诃那摩长者之家。瞻看其女。容仪礼行。为何如耶。可停于彼至满七日。受王敕已。即便往彼长者之家。于七日中。具观此女。还答王言。我观此女。容貌端正。威仪进止。无与等者王闻其言。极大欢喜。即便遣人语摩诃那摩言。太子年长。欲为纳妃。诸臣并言。汝女淑令。宜堪此举。今欲相屈。时摩诃那摩。答王使言。谨奉敕旨。王即令诸臣择采吉日。遣车万乘。而往迎之。既至宫已。具足太子婚姻之礼。又复更增诸妓女众。昼夜娱乐。尔时太子。恒与其妃。行住坐卧。未曾不俱。初自无有世俗之意。于静夜中。但修禅观。时王日日问诸婇女。太子与妃。相接近不。婇女答言。不见太子有夫妇道。王闻此语。愁忧不乐。更增妓女。而娱乐之。如是经时。犹不接近。时王深疑恐不能男。

　　尔时太子。闻诸妓女歌咏园林花果茂盛。流泉清凉。太子忽便欲出游观。即遣妓女。往白王言。在宫日久。乐欲暂出园林游戏。王闻此语。心生欢喜。而自念言。太子当是不乐在宫行夫妇礼。所以求出园林去耳。即便听之。敕诸群臣。整治园观。所经道路。皆令清净。太子即便往至王所头面礼足。辞出而去。时王即便敕一旧臣聪明智慧善言辩者。令从太子。尔时太子。与诸官属。前后导从。出城东门。国中人民。闻太子出。男女盈路。观者如云。时净居天。化作老人。头白背伛。拄杖羸步。太子即便问从者言。此为何人。从者答曰。此老人也。太子又问。何谓为老。答曰。此人昔日曾经婴儿童子少年。迁谢不住。遂至根熟。形变色衰。饮食不消。气力虚微。坐起苦极。余命无几。故谓为老。太子又问。唯此人老。一切皆然。从者答言。一切皆悉应当如此。尔时太子。闻是语已。生大苦恼。而自念言。日月流迈。时变岁移。老至如电。身安足恃。我虽富贵。岂独免耶。云何世人。而不怖畏。太子从本以来。不乐处世。又闻此事。益生厌离。即回车还。愁思不乐。时王闻已。心怀煎忧。恐其学道。更增妓女。以娱乐之。

　　尔时太子。复经少时。启王出游。王闻此言。心生忧虑。而自念言。太子前出。逢见老人。忧愁不乐。今者云何。而复求出。王爱太子。不忍违异。僶俯从之。即集诸臣。而共议言。太子前者出城东门。逢见老人。还辄不乐。今者已复求出游观。吾不能免。遂复许之。诸臣答言。当更严敕外诸官属。修治道路。悬缯幡盖。散华烧香。皆使华丽。无令臭秽诸不净洁。及以老病在道侧也。

　　尔时迦毗罗旆兜城四门之外。各有一园。树木花果。浴池楼观。种种庄严。皆悉无异。王问诸臣。外诸园观。何者为胜。诸臣答言。外诸园观。皆等无异。如忉利天欢喜之园。王又敕言。太子前出。已从东门。今者可令从南门出。尔时太子。百官导从。出城南门。时净居天。化作病人。身瘦腹大。喘息呻吟。骨消肉竭。颜貌痿黄。举身战掉。不能自持。两人扶腋。在于路侧。太子即问。此为何人。从者答曰。此病人也。太子又问。何谓为病。答曰。夫谓病者。皆由嗜欲。饮食无度。四大不调。转变成病。百节苦痛。气力虚微。饮食寡少。眠卧不安。虽有身手。不能自运。要假他力。然后坐起。尔时太子。以慈悲心。看彼病人。自生愁忧。又复问言。此人独尔。余皆然耶。答曰。一切人民。无有贵贱。同有此病。太子闻已。心自念言。如此病苦。普应婴之。云何世人。耽乐不畏。作此念已。深生恐怖。身心战动。譬如月影现波浪水。语从者言。如此身者。是大苦聚。世人于中。撗生欢乐。愚痴无识。不知觉悟。今者云何。欲往彼园游观嬉戏。即便回车。还入王宫。坐自思惟。愁忧不乐。王问从者。太子今出。宁有乐不。从者答言。始出南门。逢见病人。以此不乐。即回车还。王闻此语。心大愁忧。虑其出家。时王即便问诸臣言。太子前者出城东门。逢见老人愁忧不乐。以此事故。吾敕卿等。净治道路。无令老病在于巷侧。云何今出于城南门。而复致有疾病人耶。又令太子逢值见之。诸臣答言。近受王敕。严命外司。勿使有诸臭秽老病在于道侧。互相捡覆。无敢懈怠。不知何缘忽有病人。非是我等之罪咎也。尔时王问诸从者言。汝等并见病人在路何从而至。从者答曰。无有踪迹。不知何来。时王深于太子生犹豫心。恐其学道。更增妓女。而悦其意。又复欲使于五欲中生恋着心。

　　尔时有一婆罗门子。名忧陀夷。聪明智慧。极有才辩。时王即便请求入宫。而语之言。太子今者。不乐在世受于五欲。恐其不久。出家学道。汝可与之共作朋属。具说世间五欲乐事。令其心动不乐出家。时优陀夷。即便答言。太子聪明。无与等者。所知书论。皆悉渊博。并是我今所未曾闻。云何见使诱说之耶。譬以藕丝欲悬须弥。我亦如是。终不能回太子之心。大王既敕令作朋友。要当自竭我所知见。时优陀夷。受王敕已。随从太子。行住坐卧。不敢远离。时王又复选诸妓女。聪明智慧。颜容端正。善于歌舞。能惑人者。种种庄饰。光丽悦目。皆悉遣往给侍太子。

　　尔时太子。复经少时。启王出游。王闻此语。心自念言。彼优陀夷。既与太子共为朋友。今若出游。或胜于前。无复厌俗乐出家心。作是念已。即便听许。时王又复集诸大臣。悉语之言。太子今者复求出游。我不忍违。已复听之。太子前出东南二门。已见老病。还辄忧愁。今者宜令从西门出。我心虑其还又不乐。然优陀夷。是其良友。冀今出还。不复应尔。卿等好令修治道路园林台观。皆使严整。香华幡盖。数倍于前。无令复有老病臭秽在道侧也。臣受敕已。即语外司。严治道路。并及园林。光丽倍常。王又先送诸妙妓女。置彼园中。又复敕语优陀夷言。若当路侧。有不祥事。可以方便诱悦其心。并敕诸臣。随从太子。皆令伺察。若有不吉。远驱逐之。尔时太子。与优陀夷。百官导从。烧香散花。作众伎乐。出城西门。时净居天。心自念言。先现老病于二城门。举众皆见。令白净王嗔责从者并及外司。太子今出。王制严峻。我今现死。若皆见者。增王忿怒。必加罚戮抂及无辜。我于今日所现之事。唯令太子及忧陀夷二人见耳。使余官属不受责也。作此念已。即便来下。化为死人。四人举舆。以诸香华。布散尸上。室家大小。号哭送之。尔时太子。与优陀夷。二人独见。太子问言。此为何物。而以花香。庄饰其上。复有人众。号哭相送。时优陀夷。以王敕故。默然不答。如是三问。净居天王。威神之力。使优陀夷不觉答言。是死人也。太子又问。何谓为死。优陀夷言。夫谓死者。刀风解形。神识去矣。四体诸根。无所复知。此人在世。贪着五欲。爱惜钱财。辛苦经营。唯知积聚。不识无常。今者一旦舍之而死。又为父母亲戚眷属之所爱念。命终之后。犹如草木。恩情好恶。不复相关。如是死者。诚可哀也。太子闻已。心大战怖。又问优陀夷言。唯此人死。余亦当然。即复答言。一切世人。皆应如此。无有贵贱而得免脱。太子素性。恬静难动。既闻此语。不能自安。即以微声。语优陀夷。世间乃复有此死苦。云何于中。而行放逸心如木石不知怖畏。即敕御者可回车还。御者答言。前出二门。未到园所。中路而反。致令大王深见嗔责。今者岂敢复如此耶。时优陀夷。语御者言。如汝所说。不应便归。即复前行。至彼园中。香华幡盖。作众伎乐。众妓端正。犹如诸天婇女无异。于太子前。各竞歌舞冀以恣态。悦动其意。太子心安。不可移转。即止园中。荫息树间。除其侍卫。端坐思惟。忆昔曾在阎浮树下。远离欲界。乃至得于第四禅定。尔时优陀夷。到太子所。而作此言。大王见敕。令与太子共为朋友。脱有得失。互相开悟。朋友之法。其要有三。一者见有过失辄相谏晓。二者见有好事。深生随喜。三者在于苦厄。不相弃舍。今献诚言。愿不见责。古昔诸王。及今现在。皆悉受于五欲之乐。然后出家。太子云何。永绝不顾又人生世。宜顺人行。无有弃国而学道者。唯愿太子。受于五欲。令有子息。不绝王嗣。尔时太子。而答之言。诚如所说。但我不以捐国故尔。亦复不言五欲无乐。以畏老病生死之苦故。于五欲不敢爱着。汝向所言。古昔诸王。先经五欲。然后出家。此诸王等。今在何许。以爱欲故。或在地狱。或在饿鬼。或在畜生。或在人天。以有如是轮转苦故。是以我欲离老病苦生死法耳。汝今云何令我受之。时优陀夷。虽竭才辩劝奖太子。不能令回。即便退坐。归于所止。太子仍敕严驾还宫。诸妓女众。及优陀夷。愁忧惨戚。颜貌颦蹙。如人新丧所爱亲属。太子到宫。恻怆倍常。时白净王。呼优陀夷。而问之言。太子今出。宁有乐不。优陀夷言。出城不远。逢见死人。亦不知其从何而来。太子与我。同时见之。太子问言。此为何人。我亦不觉答是死人。时王即复问诸从者。汝等皆见城西门外有死人不。从者答言。我等不见。王闻此语。神意豁然。而自念言。太子优陀夷。二人独见。此是天力。非诸臣咎。必定当如阿私陀言。作此念已。心大苦恼。复增妓女。以娱乐之。日日遣人。慰诱太子。而语之言。国是汝有。何故愁忧。而不乐耶。王又严敕诸妓女众。悦太子意。勿舍昼夜。时白净王。虽知天力非复人事。爱重太子。不能不言。心自思惟。太子前已出三城门。今者唯有北门未出。其必不久更求出游。当复庄严彼外园林。倍令光丽。勿使有诸不可意事。如所思惟。具敕诸臣。时王又复心自愿言。太子若出城北门时。唯愿诸天。勿复现于不吉祥事复令我子心生忧恼。既心愿已。遂敕御者。太子若出。当令乘马使得四望见诸人民光丽庄饰。是时太子。启王出游。王不忍违。便与优陀夷及余官属。前后导从。出城北门。到彼园所。太子下马。止息于树。除去侍卫。端坐思惟。念于世间老病死苦。时净居天。化作比丘。法服持钵。手执锡杖。视地而行。在太子前。太子见已。即便问言。汝是何人。比丘答言。我是比丘。太子又问。何谓比丘。答言。能破结贼。不受后身。故曰比丘。世间皆悉无常危脆。我所修学。无漏圣道。不着色声香味触法。永得无为。到解脱岸。作此言已。于太子前。现神通力。腾虚而去。当尔之时。诸从官属。皆悉睹见。太子既已见此比丘。又闻广说出家功德。会其宿怀厌欲之情。便自唱言。善哉善哉。天人之中。唯此为胜。我当决定修学是道。作此语已。即便索马还归宫城。于时太子。心生欣庆。而自念言。我先见有老病死苦。昼夜常恐为此所逼。今见比丘。开悟我情。示解脱路。作此念已。即自思惟方便。求觅出家因缘。

　　尔时白净王。问优陀夷言。太子今出。宁有乐不。时优陀夷即答王言。太子向出。所经道路。无诸不祥。既到园中。太子独自在于树下。遥见一人。剃除须发。着染色衣。来太子前而共言语。言语既毕。腾虚而去。竟亦不知何所论说。太子因是严驾而归。当尔之时。颜容欢悦。还至宫中。方生忧愁。时白净王。既闻此语。心生狐疑。亦复不知是何瑞相。深怀懊恼。而自念言。太子决定舍家学道。又纳其妃。久而无子。我今应敕耶输陀罗。当思方便莫绝国嗣。复应警戒勿使太子去而不知。既作是念。如所思惟。即便敕于耶输陀罗。耶输陀罗。闻王敕已。心怀惭愧。默然而住行止坐卧。不离太子。时王复增诸妙妓女。以娱乐之。

　　尔时太子年至十九。心自思惟。我今正是出家之时。而便往至于父王所。威仪庠序。犹如帝释。往诣梵天。傍臣见已。而白王言。太子今者来大王所。王闻此言。忧喜交集。太子既至。头面作礼。尔时父王。即便抱之。而敕令坐。太子坐已。白父王言。恩爱集会。必有别离。唯愿听我出家学道。一切众生。爱别离苦。皆使解脱。愿必垂许。不见留难。时白净王。闻太子语。心大苦痛。犹如金刚摧破于山。举身战掉。不安本座。执太子手。不复能言。啼泣流泪。嘘唏哽咽。如是良久。微声而言。汝今宜应息出家意。所以者何。年既少壮。国未有嗣。而便委我。曾不回顾。尔时太子。既见父王流泪不许。还归所止。思惟出家。愁忧不乐。

　　尔时迦毗罗旆兜国。诸大相师。占知太子。若不出家。过七日后。得转轮王位。王四天下。七宝自至。各以所知。往白王言。释迦种姓。于此方兴。王闻是语。心生欢喜。即敕诸臣并释种子。汝闻相师如此言不。皆应日夜侍卫太子。于城四门门各千人。周匝城外一踰阇那内。逻置人众。而防护之。复敕耶输陀罗并诸内官。倍加警戒。过于七日。勿使出家。时王又来至太子所。太子遥见。即往奉迎。头面礼足。问讯起居。王语太子我昔既闻阿私陀说及众相师。并诸奇瑞。必定知汝不乐处世。国嗣既重。属当相继。唯愿为我。生汝一子。然后绝俗。不复相违。尔时太子。闻父王言。心自思惟。大王所以苦留我者。正自为国无绍嗣耳。作是念已。而答王言。善哉如敕。即以左手。指其妃腹。时耶输陀罗。便觉体异。自知有娠。王闻太子如敕之言。心大欢喜。当谓太子七日之内。必未有儿。若过此期。转轮王位。自然而至。不复出家。

　　尔时太子。心自念言。我年已至一十有九。今是二月。复是七日。宜应方便思求出家。所以者何。今正是时。又于父王。所愿已满。作此念已。身放光明。照四天王宫。乃至照于净居天宫。不令人间见此光明。尔时诸天见此光已。皆知太子出家时至。即便来下。到太子所。头面礼足。合掌白言。无量劫来。所修行愿。今者正是成熟之时。于是太子。答诸天言。如汝等语。今正是时。然父王敕内外官属。严见防卫。欲去无从。诸天白言我等自当设诸方便。令太子出。使无知者。诸天即便以其神力。令诸官属。皆悉惛卧。

　　尔时耶输陀罗。眠卧之中。得三大梦。一者梦月堕地。二者梦牙齿落。三者梦失右臂。得此梦已。眠中惊觉。心大怖惧。白太子言。我于眠中。得三恶梦。太子问言。汝梦何等。耶输陀罗。即便具说所梦之事。太子语言月犹在天。齿又不落。臂复尚在。当知诸梦虚假非实。汝今不应横生怖畏。耶输陀罗。又语太子。如我自忖所梦之事。必是太子出家之瑞。太子又答。汝但安眠勿生此虑。要不令汝有不祥事。耶输陀罗。闻此语已。即便还眠。太子即从坐起。遍观妓女及耶输陀罗。皆如木人。譬若芭蕉中无坚实。或有倚伏于乐器上。臂脚垂地。更相枕卧。鼻涕目泪。口中流涎。又复遍观妻及妓女。见其形体。发爪髓脑。骨齿髑髅。皮肤肌肉。筋脉肪血。心肺脾肾。肝胆肠胃。屎尿涕唾。外为革囊。中盛臭秽。无一可奇。强熏以香。饰以花彩。譬如假借当还。亦不得久。百年之命。卧消其半。又多忧恼。其乐无几。世人云何恒见此事。而不觉悟。又于其中。贪着淫欲。我今当学古昔诸佛所修之行。急应远此大火之聚。

　　尔时太子。思惟是已。至于后夜。净居天王。及欲界诸天。充满虚空。即共同声。白太子言。内外眷属。皆悉惛卧。今者正是出家之时。尔时太子。即便自往至车匿所。以天力故。车匿自觉。而语之言。汝可为我被揵陟来。尔时车匿。闻此言已。举身战怖。心怀犹豫。一者不欲违太子命。二者畏王敕旨严峻。思惟良久。流泪而言。大王慈敕。如是之严。且又今者非游观时。又非降伏怨敌之日。云何于此后夜之中。而忽索马。欲何所之。太子又复语车匿言。我今欲为一切众生。降伏烦恼结使贼故。汝今不应违我此意。尔时车匿。举声号泣。欲令耶输陀罗及诸眷属。皆悉觉知。太子当去。以天神力。惛卧如故。车匿即便牵马而来。太子徐前。而语车匿及以揵陟。一切恩爱。会当别离。世间之事。易可果遂。出家因缘。甚难成就。车匿闻已。默然无言。于是揵陟。不复喷鸣。尔时太子。见明相出。放身光明。彻照十方。师子吼言。过去诸佛。出家之法。我今亦然。于是诸天。捧马四足。并接车匿。释提桓因。执盖随从。诸天即便令城北门。自然而开。不使有声。太子于是从门而出。虚空诸天赞叹随从。尔时太子。又师子吼。我若不断生老病死忧悲苦恼。终不还宫。我若不得阿耨多罗三藐三菩提。又复不能转于法轮。要不还与父王相见。若当不尽恩爱之情。终不还见摩诃波阇波提及耶输陀罗。当于太子说此誓时。虚空诸天。赞言善哉。斯言必果。至于天晓。所行道路。已三踰阇那。时诸天众。既从太子。至此处已。所为事毕。忽然不现。

　　尔时太子。次行至彼跋伽仙人苦行林中。太子见此园林。寂静无诸諠闹。心生欢喜。诸根悦豫。即便下马。抚背而言。所难为事。汝作已毕。又语车匿。马行骏疾。如金翅鸟王。汝恒随从。不离我侧世间之人。或有善心。而形不随。或运形力。而心不称。汝今心形皆悉无违。又世间人。处富贵者。竞随奉事。我既舍国。来此林中。唯汝一人。独能随我。甚为希有。我今既已至闲静处。汝便可与揵陟俱还宫也。尔时车匿。闻此语已。悲号啼泣。迷闷躃地。不能自胜。于是揵陟。既闻被遣。屈膝舐足。泪落如雨。车匿答言。我今云何忍听太子如此言耶。我于宫中。违大王敕。辄被揵陟。以与太子。致令今日来至于此。父王及摩诃波阇波提。失太子故。必当忧恼。宫中内外。亦应搔动。又复此处。多诸崄难。猛兽毒虫。交横道路。我今云何而舍太子。独还宫耶。太子即便答车匿言。世间之法。独生独死。岂复有伴。又有生老病死诸苦。我当云何与此作侣。吾今为欲断诸苦故。而来至此。苦若断时。然后当与一切众生。而作伴侣。我于即时。诸苦未离。云何而得为汝作侣。车匿又曰。太子生来。长于深宫。身体手足。皆悉柔软。眠卧床褥。无不细滑。如何一旦履藉荆棘瓦砾泥土。止宿树下。太子答言。诚如汝语。设我住宫。乃可免此荆蕀之患。老病死苦。会自见侵。车匿既闻太子此语。悲泣垂泪。默然而住。于时太子。即就车匿。取七宝剑。而师子吼。过去诸佛。为成就阿耨多罗三藐三菩提故。舍弃饰好。剃除须发。我今亦当依诸佛法。作此言已。便脱宝冠髻中明珠。以与车匿。而语之曰。以此宝冠及以明珠。致王足下。汝可为我上白大王。我今不为生天乐故。亦复非不孝顺父母。亦无忿恨嗔恚之心。但以畏彼生老病死。为除断故。来至此耳。汝应助我随喜欣庆。勿于吉祥更生悲愁。父王若谓我今出家未是时者。汝以我语。上启大王。老病死至。岂有定时。人虽少壮。焉得免此。父王若复而责我言。本要有子。当听出家。今未有子。云何而去。及出宫时。不启闻者。汝可为我具启父王。耶输陀罗。久已有身。王自问之。昔敕如此。非为专辄。往古有诸转轮圣王厌国位者。入于山林。出家求道。无有中途还受五欲。我今出家。亦复如是。未成菩提。终不还宫。内外眷属。皆当于我有恩爱情。可以汝辩为解释之。勿使于我横生忧恼。太子又复脱身璎珞。以授车匿。而语之言。汝可为我持此璎珞。奉摩诃波阇波提道。我今为断诸苦本故出宫城。求满此愿。勿复于我反更生苦。又脱身上余庄严具。以与耶输陀罗。亦复语言。人生于世。爱别离苦。我今为欲断此诸苦。出家学道。勿以我故恒生愁忧。并诸亲属。皆亦如是。尔时车匿。闻此语已。倍增悲绝。不忍违于太子敕令。即便长跪。受取宝冠明珠璎珞及严饰具。垂泪而言。我闻太子如此志愿。举身战掉。设令有人心如木石。闻此语者。亦当悲感。况我生来奉侍太子。闻此誓言。而不感绝。唯愿太子。舍于此志。勿令父王。及摩诃波阇波提。耶输陀罗。并余亲属。生大悲苦。若使决定不回此意。勿于是处。而复弃我。我今归依太子足下。终不见有违离去理。设当还宫。王必责我。云何独委太子而归。欲令何言上答大王。太子答言。汝今不应作如此语。世皆离别。岂常集聚。我生七日。而母命终。母子尚有死生之别。而况余人。汝勿于我偏生恋慕。可与揵陟俱还宫也。如是再敕。犹不肯去。

　　尔时太子。便以利剑。自剃须发。即发愿言。今落须发。愿与一切。断除烦恼及以习障。释提桓因。接发而去。虚空诸天。烧香散花。异口同音赞言。善哉善哉。尔时太子。剃须发已。自见其身所著之衣。犹是七宝。即心念言。过去诸佛出家之法。所著衣服。不当如此。时净居天。于太子前。化作猎师。身被袈裟。太子既见。心大欢喜。而语之言。汝所著衣。是寂静服。往昔诸佛之所幖帜也。云何着此。而为罪行。猎者答言。我着袈裟。以诱群鹿。鹿见袈裟。皆来近我。我得杀之。太子又言。若如汝说。着此袈裟。但欲为杀诸鹿故耳。非求解脱而服之也。我今持此七宝之衣。与汝贸易。吾服此衣。为欲摄救一切众生。断其烦恼。猎者答言。善哉如告。即脱宝衣。而与猎者。自被袈裟。依过去诸佛所服之法。时净居天。还复梵身。上升虚空。归其所止。于时空中。有异光明。车匿见此。心生奇特。叹未曾有。今此瑞应。非为小缘。车匿既见太子剃除须发身着法服。定知太子必不可回。闷绝于地。倍增懊恼。尔时太子。而语之言。汝今宜应舍此悲愁。便还宫城。具宣我意。太子于是。即徐前行。车匿歔欷。头面作礼。乃至远望不见太子。然后方起。举体战掉。不能自胜。顾看揵陟及庄严具。呜咽悲哽。涕泗交流。即牵揵陟。执持宝冠严身之具。车匿号啕。揵陟悲鸣。缘路而归。

　　尔时太子。即便前至跋伽仙人所住之处。时彼林中。有诸鸟兽。既见太子。皆悉瞩目。端住不瞬。跋伽仙人。遥见太子。而自念言。此是何神。为日月天。为帝释耶。便与眷属。来迎太子。深生敬重。而作是言。善来仁者。太子既见诸仙人众。心意柔软。威仪庠序。太子即便前其住处。诸仙人等。无复威光。皆悉同来请太子坐。太子坐已。观察彼诸仙人之行。或有以草而为衣者。或以树皮树叶以为服者。或有唯食草木花果或有一日一食。或二日一食。或三日一食。如是行于自饿之法。或事水火。或奉日月。或翘一脚。或卧尘土。或有卧于荆蕀之上。或有卧于水火之侧。太子既见如此苦行。即便问于跋伽仙人。汝等今者修此苦行。甚为奇特。皆欲求于何等果报。仙人答言。修此苦行。为欲生天。太子又问。诸天虽乐。福尽则穷。轮回六道。终为苦聚。汝等云何修诸苦因。以求苦报。太子即便心自叹言。商人为宝故入大海。王为国土。兴师相伐。今诸仙人。为生天故。修此苦行。作是叹已。默然而住。跋伽仙人。即问太子。仁者何意。默然不言。我等所行非真正耶。太子答言。汝等所行。非不至苦。然求果报。终不离苦。太子与诸仙人。设此议论言语往复。乃至日暮。太子即便停彼一宿。既至明旦。复更思惟。此诸仙人。虽修苦行。皆非解脱真正之道。我今不应止住于此。即与仙人。辞别欲去。时诸仙人。白太子言。仁者来此。我皆欢喜。令我人众。威德增盛。今者何故而忽欲去。为是我等。失于威仪。为此众中相犯触耶。以何因缘。不住于此。太子答言。非是汝等有如是失宾主之仪。亦无所少。但汝所修。增长苦因。我今学道。为断苦本。以此因缘。是故去耳。诸仙人众。自共议言。其所修道。极为广大。云何我等而得留之。尔时有一仙人。善知相法。语众人言。今此仁者。诸相具足。必当得于一切种智。为天人师即便俱往诣太子所。而作是言。所修道异。不敢相留。若欲去者。可向北行。彼有大仙。名阿罗逻加兰。仁者可往就其语论。我观仁者。亦当不必住于彼处。于是太子。即便北行。诸仙人众。见太子去。心怀懊恼。合掌随送极望绝视。然后乃还。尔时太子。既出宫已。至于天晓。耶输陀罗。及诸婇女。从眠而觉。不见太子。悲号啼泣。即便往启摩诃波阇波提。今旦忽失太子所在。摩诃波阇波提。闻是语已。迷闷躃地。如是展转。乃至达王。王闻此言。屹然无声。失其精魄。若丧四体。举宫内外。皆亦如是。时诸大臣。即入检视太子住处。案行宫城。见城北门。自然已开。又复不见车匿揵陟。即问门司。谁开此者。互相推捡。皆云不知。并问防人。亦云不解此门开意。于时大臣。心自思惟。北门既开。太子必当从此而出。宜速寻觅太子所在。即敕千乘万骑。络绎四出。追求太子。以天力故。迷失道迳。不知所之。即便还归。白大王言。推寻太子。不知所在。尔时车匿。步牵揵陟。及庄严具。悲泣鸣咽。随路而还。举邑人民。见此惊愕。无不懊恼。悉皆竞来。问车匿言。汝送太子。置于何处。今与揵陟。而独还耶。车匿既得诸人此问。倍更悲绝。不能答之。此诸人民。虽见揵陟被带鞍勒七宝庄严。不见太子。犹若死人饰以花彩。于是车匿。前入宫城。揵陟悲嘶。诸厩群马。一时哀鸣。外诸官属。白摩诃波阇波提及耶输陀罗言。车匿唯与揵陟俱还。闻此言已。宛转于地。而自念曰。今者唯闻车匿揵陟相随俱还。而不闻道太子归声。摩诃波阇波提。即作是言。我养太子。至年长大。一旦舍我。不知所在。譬如果树。结花成实。临熟落地。又如饥人。遇百味馔。临欲食之。忽然翻倒。耶输陀罗。又自言曰。我与太子。行住坐卧。不相远离。今者舍我。莫知所趣。古昔诸王。入山学道。皆将妻子。不暂相弃。世间之人。一遇相识。别不相忘。夫妇之情。恩爱之深。而乃反更如是之薄。诘车匿言。宁与智者而作怨仇。不共愚人以为亲厚。汝痴顽人。盗送太子。置于何处。令此释族不复炽盛。又责揵陟。汝载太子。出此王宫。近去之时。寂然无声。今者空反。何意悲嘶。尔时车匿。即便答言。勿责于我及以揵陟。所以者何。此是天力。非人所为。当于尔夕。夫人婇女。皆悉惛卧。太子敕我。令起被马。我于尔时。以大高声。而谏太子。欲使夫人。及诸婇女闻此惊悟。及被揵陟都无觉者。城门每开闻四十里。当尔之时。自然而开。又无一声。如此之事。岂非天力。出城之时。天令诸神。手捧马足。并接于我。虚空诸天。随从无数。我当云何而能止耶。时天既晓。行三踰阇那。至彼跋伽仙人住处。又复有诸奇特异事。愿听我说。太子既至跋伽仙人苦行林中。即便下马。手抚马背。并敕于我。令还宫城。我于此时。随从太子。永无归意。太子见遣。终不听住。又复就我。取七宝剑。而自唱言。过去诸佛。为成就阿耨多罗三藐三菩提故。舍于饰好。剃除须发。我今亦当依诸佛法。唱此言已。即脱宝冠及以明珠。悉付我还置王足下。又以璎珞。与摩诃波阇波提。余庄严具。以与耶输陀罗。我于尔时。虽闻此诲。犹侍左右。无有归情。于时太子。便以利剑。自剃须发。天于空中。随接而去。即便前行。逢于猎者。以身所著七宝妙衣。而与猎人。贸易袈裟。于是虚空。有大光明。我见太子形服既变。深知其意必不可回。我即闷绝。心大懊恼。太子前至跋伽仙人所住之处。我便于彼。辞别而归。此诸奇特。皆是天力。非复人事。愿勿责我及揵陟也。时摩诃波阇波提。及耶输陀罗。既闻车匿说此事已。心小醒悟。默然无声。

　　尔时白净王。闷绝始醒。敕唤车匿。而语之言。汝云何令诸释种姓生大苦恼。我有严制。敕内外官属。守护太子畏其出家。汝复何意。辄被揵陟。而与太子令密去耶。车匿闻已。生大怖惧。而启王言。太子出城。实非我咎。唯愿大王。听我具说。即以宝冠及髻中明珠。置王足下。太子令我以此冠珠置王足下。七宝璎珞与摩诃波阇波提。余庄严具与耶输陀罗。王见诸物。倍增悲绝。虽复木石。犹尚有感。况乃父子恩爱之深。车匿具以前事。而启王言。太子敕我。父王若谓本要有子。当听出家。今未有子。云何而去。临去之时。又不启者。汝可为我具答父王。耶输陀罗。久已有娠。王宜问之。昔敕如此。非为专辄。王闻此言。即便遣问耶输陀罗。太子云汝久已有娠。实如此不。耶输陀罗。即答信言。当于大王来此宫时。太子指我。即觉有娠。王闻其语。生奇特心。忧恼暂歇。而自念言。我前所以许令有子听出家者。七日之中。必无子理。转轮王位。自然而至。不谓七日未满。而便有娠。深自咎悼智慧浅短。所为方便。不能住之。轻作此约。重增悔恨。太子神略。出人意表。今日之事。亦复兼是诸大天力。我今不应责车匿也。时白净王。心自思惟。太子出家。必不可回。设使更作诸余方便。亦不能留。虽复弃国出家学道。然已有子。不绝种嗣。我今应敕耶输陀罗。好令将护所怀之子。时白净王。爱念情深。语车匿言。我今当往寻求太子。不知即时。定在何许。其今既已舍我学道。我复何忍独生独活。便当追逐随其所在。尔时王师。及与大臣。闻王欲出寻求太子。二人俱共来谏王言。大王不应自生忧恼。所以者何。我观太子。见其相貌。过去世中。久已修习出家之业。设复令为释提桓因。亦当不乐。况复今者转轮王位。而能留耶。大王不忆太子初生而行七步举手住言。我生已尽。是最后身。诸梵天王。释提桓因。悉来下从。如此奇特。云何乐世。又复白王。阿私陀仙。昔相太子。年至十九。出家学道。必当成就一切种智。今时既到。大王何故。而生愁苦。又复大王。严敕内外。守护太子。虑恐出家。而诸天来。导引出城。如是之事。非复人力。唯愿大王。当生欢喜。勿怀愁恼。不须自出。若忆太子犹不已者。我今当与大臣寻求所在。王闻此语。心自念言。我知太子。虽不可回。未忍便舍。不复追之。今当试令师及大臣更一寻也。即便答师及大臣言。善哉可去。举宫内外。心皆苦恼。伫逐速还。于是王师大臣。即便辞出。追寻太子。

过去现在因果经卷第三

　　尔时白净王。发遣王师及大臣已。即以太子璎珞。与摩诃波阇波提。而语之言。此是太子所服璎珞。付车匿还。令以与汝。摩诃波阇波提。见璎珞已。倍增悲绝。而自念言。四天下人。极为薄福。失此明智转轮圣王。又送余庄严具。以与耶输陀罗。而语之曰。太子以此严身之具。令持与汝。耶输陀罗。既见此物。闷绝躃地。王又遣人敕耶输陀罗。令自爱敬。无使胎子不安隐也。

　　尔时王师。及以大臣。至跋伽仙人苦行林中。除去从人及诸仪饰。便前仙人所住之处。仙人请坐。互相问讯。于是王师。语仙人言。我是白净王师。今所以来至于此者。彼白净王。足相太子。厌恶生老病死之苦。出家学道。路由此林。大仙见不。跋伽仙人。答王师言。我近于此见一童子。颜容端正。相好具足。来入此林。共我议论。遂经一宿。不知乃是王之太子。鄙薄我等所修之道。从此北行。诣彼仙人阿罗逻迦兰。尔时王师大臣。闻此言已。即便疾往彼仙人所。而于中路。遥见太子在于树下。端坐思惟。相好光明。踰于日月。即便下马。除却侍卫。脱诸仪服。前太子所。坐于一面。互相问讯。于是王师。白太子言。大王见使寻求太子。欲有所说。太子答曰。父王遣汝。欲何所道。王师即言。大王久知太子深乐出家此意难回。然王于太子。恩爱情深。忧愁盛火。常自炽然。须太子归。以灭之耳。愿便回驾。还反宫城。虽有物务。不令太子全弃道业。静心之处。不必山林。摩诃波阇波提。耶输陀罗。内外眷属。皆悉没于忧恼大海。思太子还。而拯救之。

　　尔时太子。闻王师语。以深重声答王师言。我岂不知父王于我恩情深耶。但畏生老病死之苦。是以来此。为断除故。若令恩爱终日合会又无生老病死苦者。我复何为来至于此。我今所以违远父王。欲为将来和合故耳。父王忧愁大火。今虽炽然。我与父王。唯余今生有此一苦。将来自当永绝斯患。若如汝言。令吾处宫修道业者。如七宝舍。满中焰火。当有人能止此室不。如杂毒食。设有饥人。终不食之。我既弃国。出家修道。云何令我复还宫城修学道耶。世间之人。在大苦中。为小乐故。尚复耽湎不能暂舍。况我在此极静寂处。无诸患苦。而能捐弃。还就于恶。古昔诸王。入山学道。无有中路还受欲者。父王若欲必令我归。便是违于先王之法。

　　尔时王师。白太子言。诚如太子今之所说。然诸仙圣。一言未来定有果报。一言定无此。二仙圣尚不能知未来世中必定有无。太子云何欲舍现乐而求未来不定果报。生死果报。尚不可知决定有无。云何乃欲求解脱果。唯愿太子。便还宫也。

　　太子答言。彼二仙人。说未来果。一者言有。一者言无。皆是疑心。非决定说。我今终不修顺彼教。不应以此而见难诘。所以者何。我今不为希慕果报而来至此。以目所见生老病死。必应经之故。求解脱免此苦耳。令汝不久见我道。成我此志愿。终不可回。还启父王。说如此也。尔时太子。作此语已。即从座起。与王师大臣。辞别北行。诣阿罗逻迦兰仙人所。于时王师大臣。见太子去。啼泣懊恼。一者念太子情深。二者奉受王使。来太子所。而复不能移转其意。徘徊路侧。不能自反。互共议言。既被王使。而无力效。今者空归。云何奉答。我等当留。所从五人。聪明智慧。心意柔软。为性忠直。种族强者。密令伺察。看其进止。作此言已。顾瞻其傍。见憍陈如等五人。而语之言。汝等悉能留止此不。五人答言。善哉如敕。进止去来。当密伺察。即便辞别。趣太子所。王师大臣。还归宫城。

　　尔时太子。往彼阿罗逻迦兰仙人住处。渡于恒河。路由王舍城。既入城已。诸人民众。见太子颜貌相好殊特。欢喜爱敬。举国皆悉奔驰瞻视。如是諠哗。彻频毗娑罗王。王便惊问。此是何声。诸臣答言。白净王太子。名萨婆悉达。昔诸相师。记其应得转轮王位。王四天下。又复记其若出家者。必当成就一切种智。其人今者来入此城。外诸人民。驰竞来看。以是之故。所以諠闹。时频毗娑罗王。既闻此语。心大欢喜。踊跃遍身。即敕一人。令往伺察太子所在。使者受敕。寻求太子。见在般茶婆山。于一石上。端坐思惟。时使即归。具白大王。王便严驾。与诸臣民。诣太子所。至般茶婆山。遥见太子。相好光明。踰于日月。即便下马。除却仪饰及诸侍卫。前坐问讯太子。四大悉调和不。我见太子。心甚欢喜。然有一悲。太子本是日之种姓。累世相承。为转轮王。太子今者转轮王相。皆悉具足。云何舍之。来入深山。践藉沙土。远至此耶。我见是故。所以悲耳。太子若以父王今在故。欲不取圣王位者。当以我国分半治之。若谓为少。我当舍国尽以相奉臣事太子。若复不取我此国者。当给四兵。可自攻伐取他国也。太子所欲。其不相违。

　　尔时太子。闻频毗娑罗王说此语已。深感其意。即答王言。王之种族。本是明月。性自高凉。不为鄙事。所为所作。无不清胜。今发是言。未足为奇。然我观王。中情恳至。倍于前后。王今便可于身命财修三坚法。亦不应以不坚之法劝奖余人。我今既舍转轮王位。亦复何缘应取王国。王以善心。舍国与我。犹尚不取。何缘以兵伐取他国也。我今所以辞别父母剃除须发舍于国者。为断生老病死苦故。非为求于五欲乐也。

　　世间五欲。如大火聚。烧诸众生。不能自出。云何劝我。贪着之耶。我今所以来至此者。有二仙人阿罗逻迦兰。是求解脱最上导师。欲往彼处求解脱道。不宜久停在于此也。我既违王初始之言。喜心赐我。勿致嫌恨。王今当以正法治国。勿抂人民。作此言已。太子即起。而与王别。时频毗娑罗王。见太子去。深大惆怅。合掌流泪。而作是言。初见太子。心大踊跃。太子既去。倍生悲苦。汝今为于大解脱故。而欲去者。不敢相留。唯愿太子。所期速果。若道成者。愿先见度。太子于是。辞别而去。时王奉送。次于路侧。极目瞻瞩。不见乃反。

　　尔时太子。即便前至彼阿罗逻仙人之所。于时诸天。语仙人言。萨婆悉达。弃舍国土。辞别父母。为求无上正真之道。欲拔一切众生苦故。今者已来。垂至于此。时彼仙人。既闻天语。心大欢喜。俄尔之顷。遥见太子。即出奉迎。赞言善来。俱还所住。请太子坐。是时仙人。既见太子。颜貌端正。相好具足。诸根恬静。深生爱敬。即问太子。所行道路。得无疲耶。太子初生。及以出家。又来至此。我悉知之。能于火聚。自觉而出。又如大象。于罥索中。而自免脱。古昔诸王。盛年之时。恣受五欲。至于根熟。然后方舍国邑乐具。出家学道。此未足奇。太子今者于此壮年。能弃五欲。远至此间。真为殊特。当勤精进。速度彼岸。太子闻已。即答之曰。我闻汝言。极为欢喜。汝可为我说断生老病死之法。我今乐闻。仙人答言。善哉善哉。即便说曰。众生之始。始于冥初。从于冥初。起于我慢。从于我慢。生于痴心。从于痴心。生于染爱。从于染爱。生五微尘气。从五微尘气。生于五大。从于五大。生贪欲嗔恚等诸烦恼。于是流转生老病死忧悲苦恼。今为太子。略言之耳。

　　尔时太子。即便问曰。我今已知汝之所说。生死根本。复何方便。而能断之。仙人答言。若欲断此生死本者。先当出家修持戒行。谦卑忍辱。住空闲处。修习禅定。离欲恶不善法。有觉有观。得初禅。除觉观。定生入喜心。得第二禅。舍喜心。得正念。具乐根。得第三禅。除苦乐。得净念。入舍根。得第四禅。获无想报。别有一师。说如此处。名为解脱。从定觉已。然后方知非解脱处离色想。入空处。灭有对想。入识处。灭无量识想。唯观一识。入无所有处。离于种种想。入非想非非想处。斯处名为究竟解脱。是诸学者之彼岸也。

　　太子若欲断于生老病死患者。应当修学如此之行。尔时太子。闻仙人言。心不喜乐。即自思惟。其所知见。非究竟处。非是永断诸结烦恼。即便语言。我今于汝所说法中。有所未解。今欲相问。仙人答言。敬从来意。即问之曰。非想非非想处。为有我耶。为无我耶。若言无我。不应言非想非非想。若言有我。我为有知。我为无知。我若无知。则同木石。我若有知。则有攀缘。既有攀缘。则有染着。以染着故。则非解脱。汝以尽于粗结。而不自知细结犹存。以是之故。谓为究竟。细结滋长。复受下生。以此故知非度彼岸。若能除我及以我想。一切尽舍是则名为真解脱也仙人默然。心自思惟。太子所说。甚为微妙。

　　尔时太子。复问仙人。汝年至几而出家耶。修梵行来。复几许年。仙人答言。我年十六。而便出家。修梵行来。一百四年。太子闻已。而心念言。出家以来。乃如是久。而所得法。正如此乎。于时太子。为求胜法。即从坐起。与仙人别。尔时仙人。语太子言。我久远来。习此苦行。而所得果。正如此耳。汝是王种。云何而能修苦行耶。太子答言。如汝所修非为苦也。别有最苦难行之道。仙人既见太子智慧。又观志意坚固不亏。知决定成一切种智。白太子言。汝若道成。愿先度我。于是太子。答言善哉。次至迦兰所住之处。论议问答。亦复如是。太子即便前路而去。时二仙人。见太子去。各心念言。太子智慧。深妙奇特。乃尔难测。合掌奉送。绝视方还。

　　尔时太子。调伏阿罗逻迦兰二仙人已。即便前进迦阇山苦行林中。是憍陈如等五人所止住处。即于尼连禅河侧。静坐思惟。观众生根。宜应六年苦行。而以度之。思惟是已。便修苦行。于是诸天。奉献麻米。太子为求正真道故。净心守戒。日食一麻一米。设有乞者。亦以施之。

　　尔时憍陈如等五人。既见太子。端坐思惟。修于苦行。或日食一麻。或日食一米。或复二日。乃至七日。食一麻米。时憍陈如等。亦修苦行。供奉太子。不离其侧。既见此已。即遣一人。还白王师及以大臣。具说太子所行之事。尔时王师大臣。俱还宫门。颜貌愁悴。身形萎熟。犹如有人丧其所亲葬送既毕。抑忍而归。时守门者。而白王言。师与大臣。今在门外。王既闻已。气奔声绝。身首才动。时守门人。解王此意。即呼令前。王与相见。悲不能言。如是良久。微声而问。太子既是我之性命。卿等今者独作此归。我之性命。云何而存。王师答言。我奉王敕。寻求太子。便至跋伽仙人住处。访觅太子。仙人语我太子所在并说太子所言之事。我便前行。而于中路。遇见太子。在于树下。端坐思惟。相好光明。踰于日月。即向太子。具说大王摩诃波阇波提及耶输陀罗忧苦之情。太子即以深重之声。而见答言。我岂不知父王亲戚恩情深耶。但畏生死爱别离苦。为欲断除故来此耳。如是种种言辞所说。志意坚固。如须弥山不可移动。舍我而去。如弃草芥。尔时即便选择五人。随从给侍。伺察所在。所遣人中。有一人还说言。太子当至阿罗逻迦兰仙人之所。路由恒河。以天神力。而得渡水。至王舍城。时频毗娑罗王。来诣太子。方便譬说。不应出家。分国共治。及以全与。并欲与兵令伐他国。太子亦复皆悉不受。即又前行达仙人所。而为说法。降伏其心。又至伽阇山苦行林中尼连禅河侧。静坐思惟。日食一麻一米。

　　尔时白净王。闻王师大臣说彼使人如此语已。心大悲恼。举体战掉。身毛皆竖。即语王师及大臣言。太子遂舍转轮王位父母亲属恩爱之乐。远在深山。修此苦行。我今薄福。生失如此珍宝之子。王即复以使人所言。向摩诃波阇波提及耶输陀罗。而为说之。时白净王。即便严驾五百乘车。摩诃波阇波提。及耶输陀罗。亦复相与办五百乘一切资生。皆悉具足。即唤车匿。而语之言。汝送太子。远放深山。今复令汝领此千乘。载致资粮。送与太子。随时供养。勿使乏少。尽更来请。车匿受敕。即领千乘。疾速而去。至太子所。见形消瘦。皮骨相连。血脉悉现。如波罗奢花。头面礼足。闷绝于地。良久乃起。衔泪而言。大王忆念太子。不舍日夜。今故遣我。领此千乘。载资生具。以饷太子。于时太子。答车匿言。我违父母。及舍国土。远来在此。为求至道。云何当复受此饷耶。尔时车匿。闻此语已。心自思惟。太子今者既不肯受如此资供。我当别觅一人。领此千乘。还归王所。我住于此。奉事太子。即差一人。领车而去。于是车匿。密侍太子。不离晨昏。尔时太子。心自念言。我今日食一麻一米。乃至七日食一麻米。身形消瘦。有若枯木。修于苦行。垂满六年。不得解脱。故知非道。不如昔在阎浮树下。所思惟法。离欲寂静。是最真正。今我若复以此羸身。而取道者。彼诸外道。当言自饿是般涅槃因。我今虽复节节有那罗延力。亦不以此而取道果。我当受食然后成道。作是念已。即从坐起。至尼连禅河。入水洗浴。洗浴既毕。身体羸瘠。不能自出。天神来下。为按树枝。得攀出池。时彼林外。有一牧牛女人。名难陀波罗。时净居天。来下劝言。太子今者在于林中。汝可供养。女人闻已。心大欢喜。于时地中。自然而生千叶莲花。花上有乳糜。女人见此。生奇特心。即取乳糜。至太子所。头面礼足。而以奉上。太子即便受彼女施。而咒愿之。今所施食。欲令食者。得充气力。当使施家得胆得喜。安乐无病。终保年寿。智慧具足。太子即复作如是言。我为成熟一切众生故。受此食。咒愿讫已。即受食之。身体光悦。气力充足。堪受菩提。

　　尔时五人。既见此事。惊而怪之。谓为退转。各还所住。菩萨独行。趣毕波罗树。自发愿言。坐彼树下。我道不成。要终不起。菩萨德重。地不能胜。于时步步地为震动。出大音声。尔时盲龙。闻地动向心大欢喜。两目开明。曾见先佛有此瑞应。作是念已。从地踊出。礼菩萨足。时有五百青雀。飞腾虚空。右绕菩萨。杂色瑞云。及以香风。而随映拂。尔时盲龙。以偈赞曰。

　　菩萨足践处　　地皆六种震
　　发大深远音　　我闻眼开明
　　又见虚空中　　青雀绕菩萨
　　瑞云极鲜映　　香风甚清凉
　　此菩萨瑞相　　悉同过去佛
　　以是知菩萨　　必定成正觉

　　于是菩萨。则自思惟。过去诸佛。以何为座。成无上道。即便自知以草为座。释提桓因。化为凡人。执净软草。菩萨问言。汝名何等。答名吉祥。菩萨闻之。心大欢喜。我破不吉。以成吉祥。菩萨又言。汝手中草。此可得不。于是吉祥。即便授草。以与菩萨。因发愿言。菩萨道成。愿先度我。菩萨受已。敷以为座。而于草上。结加趺坐。如过去佛所坐之法。而自誓言。不成正觉。不起此座。我亦如是发此誓时。天龙鬼神。皆悉欢喜。清凉好风。从四方来。禽兽息向。树不鸣条。游云飞尘。皆悉澄净。知是菩萨。必成道相。

　　尔时菩萨。在于树下。发誓言时。天龙八部。皆悉欢喜。于虚空中。踊跃赞叹。时第六天魔王宫殿。自然动摇。于是魔王。心大懊恼。精神躁扰。声味不御。而自念言。沙门瞿昙。今在树下。舍于五欲。端坐思惟。不久当成正觉之道。其道若成。广度一切。超越我境。及道未成。往坏乱之。

　　尔时魔子萨陀。见父憔悴。而往白言。不审父王。何故忧戚。魔王答言。沙门瞿昙。今坐树下。其道将成超越于我。今欲坏之。魔子即便前谏父言。菩萨清净。超出三界。神通智慧。无不明了。天龙八部。咸共称赞。此非父王所能摧屈。不须造恶自招祸咎。魔有三女。形容仪貌。极为端正。妖冶巧媚。善能惑人。于天女中。最为第一。熏以名香。佩好璎珞。一名染欲。二名能悦人。三名可爱乐。三女俱前白其父言。不审今者何故忧愁。父即写心。语诸女言。世间今有沙门瞿昙。身被法铠。执自在弓。镞智慧箭。欲伏众生坏我境界。我若不如。众生信彼。皆悉归依。我土则空。是故愁耳。及未成道。欲往摧挫坏其桥梁。于是魔王。手执强弓。又持五箭。男女眷属。俱时往彼毕波罗树下。见于牟尼。寂然不动。欲度生死三有之海。尔时魔王。左手执弓。右手调箭。语菩萨言。汝刹利种。死甚可畏。何不速起。宜应修汝转轮王业。舍出家法。习于施会。得生天乐。此道第一胜先所行。汝是刹利转轮王种。而为乞士。此非所应。今若不起。但好安坐。勿舍本誓。我试射汝。一放利箭。苦行仙人。闻我箭声。莫不惊怖。惛迷失性。况汝瞿昙。能堪此毒。汝若速起。可得安全。魔说此语。以怖菩萨。菩萨怡然。不惊不动。魔王即便挽弓放箭。并进天女。菩萨尔时。眼不视箭。箭停空中。其镞下向。变成莲花时三天女。白菩萨言。仁者至德。天人所敬。应有供侍。我等今者年在盛时。天女端正。无踰我者天今遣我。以相供给。晨昏寝卧。愿侍左右。菩萨答言。汝植小善。得为天身。不念无常。而作妖媚。形体虽美。而心不端。淫惑不善。死必当堕三恶道中。受鸟兽身。免之甚难汝等今者欲乱定意。非清净心。今便可去。吾不相须。时三天女。变成老姥。头白面皱。齿落垂涎。肉消骨立。腹大如鼓。柱杖羸步。不能自复。魔王既见如是坚固。心自思惟。我昔曾于雪山之中。射此摩醯首罗。即便恐惧。退其善心。而今不办动于瞿昙。既非此箭。及我三女。所能移转。令生爱恚。当复更作他余方便。即以软语。诱菩萨言。汝若不乐人间受乐。今者便可上升天宫。我舍天位及五欲具。悉持与汝。菩萨答言。汝于先世。修少施因。今故得为自在天王。此福有期。要还下生沉溺三涂。出济甚难。此为罪因。非我所须。魔语菩萨。我之果报。是汝所知。汝之果报。谁复知者。菩萨答言。我之果报。唯此地知。说此语已。于时大地。六种震动。于是地神。持七宝瓶。满中莲花。从地踊出。而语魔言。菩萨昔以头目髓脑。以施于人。所出之血。浸润大地。国城妻子象马珍宝。而用布施。不可称计。为求无上正真之道。以是之故。汝今不应恼乱菩萨。魔闻是已。心生怖惧。身毛皆竖。时彼地神。礼菩萨足。以花供养。忽然不现。

　　尔时魔王。即自思惟。我以强弓利箭并及三女。兼以方便和言诱之。不能坏乱此瞿昙心。今当更设诸种方便。广集军众。以力迫胁。作是念时。其诸军众。忽然来至。充满虚空形貌各异。或执戟操剑。头戴大树。手执金杵。种种战具。皆悉备足。或猪鱼驴马师子龙头熊罴虎兕。及诸兽头。或一身多头。或面各一目。或众多目。或大腹长身。或羸瘦无腹。或长脚大膝。或大脚肥腨。或长爪利牙。或头在胸前。或两足多身。或大面傍面。或色如灰土。或身放烟焰。或象身担山。或被发裸形。或复面色半赤半白。或唇垂至地。或上褰覆。面或身着虎皮。或师子蛇皮。或蛇遍缠身。或头上火燃。或嗔目努臂。或傍行跳掷。或空中旋转。或驰步吼吓。有如是等诸恶类形不可称数。围绕菩萨。或复有欲裂菩萨身。或四方烟起。焱焰冲天或狂音奋发。震动山谷。风火烟尘。暗无所见。四大海水。一时涌沸。护法天人。诸龙鬼等。悉忿魔众。嗔恚增盛。毛孔血流。净居天众。见此恶魔恼乱菩萨。以慈悲心。而愍伤之。于是来下。侧塞虚空。见魔军众。无量无边。围绕菩萨。发大恶声。震动天地。菩萨心定。颜无异相。犹如师子处于鹿群。皆悉叹言。呜呼奇哉。未曾有也。菩萨决定当成正觉。是诸魔众。互相催切。各尽威力。摧破菩萨。或角目切齿。或横飞乱掷。菩萨观之。如童子戏。魔益愁忿怼。更增战力。菩萨以慈悲力故。令抱石者。不能胜举。其胜举者。不能得下。飞刀舞剑。停于空中。电雷雨火。成五色华。恶龙吐毒。变成香风。诸恶类形。欲毁菩萨。不能得动。魔有姊妹。一名弥伽。二名迦利。各各以手执髑髅器。在菩萨前作诸异状。恼乱菩萨。是诸魔众。种种丑身。欲怖菩萨。终不能动。菩萨一毛。魔益忧愁。空中有神。名曰负多。隐身而言。我于今者见牟尼尊心意泰然。无怨恨想。是诸魔众。起于毒心。于无怨处。而横生忿。是痴恶魔。徒自疲劳。永无所得。今日宜应舍恚害心。汝口乃可吹须弥山。令其崩倒。火可令冷。水可令热。地性坚强可令柔软。汝不能坏菩萨历劫修习善果。正思惟定。精勤方便。净智慧光。此四功德。无能断截。为作留难。不成正觉。如千日照必能除暗。钻木得火。穿地得水。精勤方便。无求不得。世间众生。没于三毒。无有救者。菩萨慈悲。求智慧药。为世除患。汝今云何而恼乱之。世间众生。痴惑无智。悉着邪见。今设法眼。修习正路。欲导众生。汝今云何恼乱导师。是则不可。譬如在于旷野之中。而欲欺诳商人导师。众生堕大黑暗之中。茫然不知所止之处。菩萨为然大智慧灯。汝今云何欲吹令灭。众生今者没生死海。菩萨为修智慧宝船。汝今云何欲令沉溺。忍辱为牙。坚固为根。无上大法以为大果。汝今云何而欲攻伐。贪恚痴锁。缚诸众生。菩萨苦行。欲为解之。今日决定于此树下。结加趺坐。成无上道。此地乃是过去诸佛金刚之座。余方悉转。斯处不动。堪受妙定。非汝所摧。汝今宜应生欣庆心。息憍慢意。修知识想。而奉事之。是时魔王。闻空中声。又见菩萨恬然不异。魔心惭愧。舍离憍慢。即便复道。还归天宫。群魔忧戚。悉皆崩散。情意沮悴。无复威武。诸斗战具。纵撗林野。当于恶魔退散之时。菩萨心净。湛然不动。天无烟雾。风不摇条。落日停光。倍更明盛。澄月映彻。众星灿朗。幽隐暗暝。无复障碍。虚空诸天雨妙花香。作众伎乐。供养菩萨。

　　尔时菩萨。以慈悲力。于二月七日夜。降伏魔已。放大光明。即便入定思惟真谛。于诸法中。禅定自在。悉知过去所造善恶。从此生彼。父母眷属。贫富贵贱。寿夭长短。及名姓字。皆悉明了。即于众生。起大悲心。而自念言。一切众生。无救济者。轮回五道。不知出津。皆悉虚伪。无有真实。而于其中。横生苦乐。作是思惟。至初夜尽。

　　尔时菩萨。既至中夜。即得天眼。观察世间。皆悉彻见。如明镜中。自睹面像。见诸众生。种类无量。死此生彼。随行善恶。受苦乐报。见地狱中考治众生。或洋铜灌口。或抱铜柱。或卧铁床或以铁镬。而煎煮之。或于火上。而加丳炙。或为虎狼鹰犬。所食。或有避火依于树下。树叶坠落。皆成刀剑。割截其身。或以斧锯解剔肢体。或掷热沸灰河之中。或复掷于粪屎坑中。受如是等种种诸苦。以业报故。命终不死。菩萨既见如此事已。而心思惟。此等众生。本造恶业。为世乐故。而今得果。极为大苦。若人有见如此恶报。无复更应作不善想。

　　尔时菩萨。复观畜生。随种种行。受杂丑形。或复有为骨肉筋角皮牙毛羽。而受杀者。或复为人负荷重担。饥渴乏极。人无知者。或穿其鼻。或钩其首。常以身肉。而供于人。还与其类。更相食啖。受于如是种种之苦。菩萨既见。生大悲心。即自思惟。斯等众生。恒以身力。而供于人。又加楚挞饥渴之苦。皆是本修恶行果报。尔时菩萨。次观饿鬼。见其恒居黑闇之中。未曾暂睹日月之光。还是其类。亦不相见。受形长大。腹如太山。咽颈若针。口中恒有大火炽燃。常为饥渴之所燋迫。千亿万岁。不闻食声。设值天雨洒其上者变成火珠。或时过临江海河池。水即化为热铜燋炭。动身举步声。如人牵五百乘车。支体节节。皆悉火然。菩萨既见受如是等种种诸苦。起大悲心。而自思惟。斯等皆为本造悭贪积财不施故。令今者受斯罪报。若人见彼受此苦痛。宜应惠施勿生吝惜。设使无财。亦应割肉以用布施。尔时菩萨。次复观人。见从中阴始欲入胎。父母和合。以颠倒想。起于爱心。即以不净。而为己身。既处胎已。在于生熟二藏之间。熏炙身体。如地狱苦。至满十月。然后方生。初生之时。而为外人之所抱执。粗涩苦痛。如被刀剑。如是不久。复归老死。更为婴儿。轮转五道。不能自悟。菩萨见已。起大悲心。而自思惟。众生皆有如斯之患。云何于中。耽着五欲。撗计为乐。而不能断颠倒根本。尔时菩萨。次观诸天。见彼天子。其身清净。不受尘垢。如真琉璃。有大光明。两目不瞬。或有居在须弥山顶。或复居在须弥四镇。或复居在虚空之中。心常欢悦。无不适事。奏天美乐以自娱乐。不识昼夜。四方诸趣。无不绝妙。视东耽着。弥岁忘转。瞻西耽湎。经年不回。乃至南北。皆亦如是。饮食衣服。应念即至。虽有如此适意之事。犹为欲火之所煎燋。又见彼天福尽之时。五死相现。一者头上花萎。二者眼瞬。三者身上光灭。四者腋下汗出。五者自然离于本座。其诸眷属。见天子身五死相现。心生恋慕。天子亦复自见己身。有五死相。又见眷属恋慕于己。当尔之时。生大苦恼。菩萨既见彼诸天子有如是事。起大悲心。而自思惟。此诸天子。本修少善。得受天乐。果报将尽。生大苦恼。既命终已。舍彼天身。或有堕于三恶道中。本造善行。为求乐报。而今所得。少乐多苦。譬如饥人啖杂毒食。初虽为美。终成大患。云何智者。贪乐此耶。色无色界诸天。见寿命长。便谓常乐既见变坏。生大苦恼。即起邪见。谤无因果。以此事故。轮回三涂。备受诸苦。菩萨以天眼力。观察五道。起大悲心。而自思惟。三界之中。无有一乐。如是思惟至中夜尽。尔时菩萨。至第三夜。观众生性。以何因缘。而有老死。即知老死。以生为本。若离于生。则无老死。又复此生。不从天生。不从自生。非无缘生。从因缘生。因于欲有色有无色有业生。又观三有业从何而生。即知三有业从四取生。又观四取从何而生。即知四取从爱而生。又复观爱从何而生。即便知爱从受而生。又复观受从何而生。即便知受从触而生。又复观触从何而生。即便知触从六入生。又观六入从何而生。即知六入从名色生。又观名色从何而生。即知名色从识而生。又复观识从何而生。即便知识从行而生。又复观行从何而生。即便知行从无明生。若灭无明则行灭。行灭则识灭。识灭则名色灭。名色灭则六入灭。六入灭则触灭。触灭则受灭。受灭则爱灭。爱灭则取灭。取灭则有灭。有灭则生灭。生灭则老死忧悲苦恼灭。如是逆顺。观十二因缘。第三夜分。破于无明。明相出时。得智慧光。断于习障。成一切种智。

　　尔时如来。心自思惟。八正圣道。是三世诸佛之所履行。趣般涅槃路。我今已践。智慧通达。无所挂碍。于时大地。十八相动。游霞飞尘。皆悉澄净。天鼓自然。而发妙声。香风徐起。柔软清凉。杂色瑞云。降甘露雨。园林花果。荣不待时。又雨曼陀罗花。摩诃曼陀罗花。曼殊沙花。摩诃曼殊沙花。金花银花。琉璃等花。七宝莲花。绕菩提树。满三十六踰阇那。是时诸天。作天伎乐散花烧香。歌呗赞叹。执天宝盖及以幢幡。充塞虚空。供养如来。龙神八部。所设供养。亦复如是。当尔之时。一切众生。皆悉慈爱。无嗔害想。欢喜踊跃。如见圣迹。无怖畏情。其心调柔。离憍慢意。亦无悭嫉谄诳之心。五净居天。离喜乐根。亦皆欢悦。不能自胜。地狱苦痛。暂得休息。生大欢喜。一切畜生。相食啖者。无复恶心。饿鬼饱满无饥渴想。世界之中。幽瞑之处日月威光。所不能照。而皆大明。其中众生。悉得相见。各作是言。此中云何忽有众生。大圣法王。出兴于世。以大法光。破非法暗故。令一切皆悉明朗。甘蔗先王。弃国学道。得五通仙。又行十善。得生天者。皆乘神通。到菩提树。在虚空中。欢喜合掌。而赞叹言。于我甘蔗种族之中。能断诸漏。成一切智。为世间眼。甚为奇特。一切莫不欢喜踊跃。唯有魔王。心独忧愁。

　　尔时如来。于七日中。一心思惟。观于树王。而自念言。我在此处。尽一切漏。所作已竟。本愿成满。我所得法。甚深难解。唯佛与佛。乃能知之。一切众生。于五浊世。为贪欲嗔恚愚痴邪见憍慢谄曲之所覆障。薄福钝根。无有智慧。云何能解我所得法。今我若为转法轮者。彼必迷惑。不能信受。而生诽谤。当堕恶道。受诸苦痛。我宁默然。入般涅槃。尔时如来。以偈颂曰。

　　圣道甚难登　　智慧果难得
　　我于此难中　　皆悉已能办
　　我所得智慧　　微妙最第一
　　众生诸根钝　　着乐痴所盲
　　顺于生死流　　不能反其源
　　如斯之等类　　云何而可度

　　尔时如来。作此念已。大梵天王。见于如来圣果已成。默然而住。不转法轮。心怀忧恼。即自念言。世尊昔于无量亿劫。为众生故。久在生死。舍国城妻子。头目髓脑。备受众苦。始于今者所愿满足。成阿耨多罗三藐三菩提。云何默然。而不说法。众生长夜。沉没生死。我今当往请转法轮。作是念已。即发天宫。犹如壮士屈伸臂顷。至如来所。头面礼足。绕百千匝。却住一面。胡跪合掌。而白佛言。世尊往昔。为众生故。久住生死。舍身头目。以用布施。备受诸苦。广修德本。始于今者。成无上道。云何默然。而不说法。众生长夜。没溺生死。堕无明暗。出期甚难。然有众生。过去世时。亲近善友。植诸德本。堪任闻法。受于圣道。唯愿世尊。为斯等故。以大悲力。转妙法轮。释提桓因。乃至他化自在天。亦复如是。劝请如来。为诸众生。转大法轮。

　　尔时世尊答大梵天王及释提桓因等言。我亦欲为一切众生转于法轮。但所得法。微妙甚深。难解难知。诸众生等。不能信受。生诽谤心。堕于地狱。我今为此故。默然耳。时梵天王等。乃至三请。尔时如来。至满七日。默然受之。梵天王等。知佛受请。头面礼足。各还所住。

　　尔时世尊。受梵王等请已。又于七日。而以佛眼。观诸众生。上中下根。及诸烦恼。亦下中上。满二七日。尔时世尊。又复思惟。我今当开甘露法门。谁应在先。而得闻者。阿罗逻仙人。聪慧易悟。又先发愿道成度我。作是念时。空中有言。阿罗逻仙人。昨夜命终。尔时世尊。即便答彼空中声言。我亦知其昨夜命终。又自思惟。迦兰仙人。利根明了。亦应先闻。空中又言。迦兰仙人。昨夜命终。尔时世尊。即复答言。我亦知其昨夜命终。

　　尔时世尊。又自思惟。彼王师大臣所遣。憍陈如等五人瞻视我者。皆悉聪明。又过去世。于我发愿应先闻法。我今宜当为此五人先开法门。又自思惟。古昔诸佛转法轮处。皆悉在于婆罗奈国鹿野苑中仙人住处又此五人。所止住处。亦在于彼。我今应往至其住处。转大法轮。思惟是已。即从座起。诣婆罗奈国。尔时有五百商人。二人为主。一名跋陀罗斯那。二名跋陀罗梨。行过旷野。时有天神。而语之言。有如来应供正遍知明行足善逝世间解无上士调御丈夫天人师佛世尊。出兴于世。最上福田。汝今宜应最前设供。时彼商人。闻天语已。即答之曰。善哉如告。又问天言。世尊今者为在何许。天又报言。世尊不久当来至此。于是如来。与无量诸天。前后导从。到多谓娑跋利村。时彼商人。既见如来威相庄严。又见诸天前后围绕。倍生欢喜。即以蜜麨。而奉上佛。尔时世尊。心自思惟。过去诸佛。用钵多罗。而以盛食。时四天王。知佛心念。各持一钵。来至佛所。而以奉上。于是世尊。而自念言。我今若受一王钵者。余王必当生于恨心。即便普受四王之钵。累置掌上。按令成一。使四际现。尔时世尊。即便咒愿。今所布施。欲令食者。得充气力。当令施者。得色得力。得胆得喜。安快无病。终保年寿。诸善鬼神。恒随守护。饭食布施。断三毒根。将来当获三坚法报。聪明智慧。笃信佛法。在在所生。正见不昧。现世之中。父母妻子。亲戚眷属。皆悉炽盛。无诸灾怪不吉祥事。门族之中。若有命过堕恶道者。当令以今所施之福还生人天。不起邪见。增进功德。常得奉近。诸佛如来。得闻妙说。见谛得证。所愿具足。

　　尔时世尊。咒愿讫己。即便受食。食既毕竟。澡漱洗钵即授商人三归。一归依佛。二归依法。三归依将来僧。授三归竟。因与之别。而便前行威仪庠序步若鹅王。路逢外道。名优波伽。既见如来相好庄严。诸根寂定。叹为奇特。即说偈言。

　　世间诸众生　　皆为三毒缚
　　诸根又轻躁　　驰荡于外境
　　而今见仁者　　诸根极寂静
　　必到解脱地　　决定无有疑
　　仁者所学师　　其姓字何等

　　尔时世尊以偈答曰。

　　我今已超出　　一切众生表
　　微妙深远法　　我今已具知
　　三毒五欲境　　永断无余习
　　如莲花在水　　不染浊水泥
　　自悟八正道　　无师无等侣
　　以清净智慧　　降伏大力魔
　　今得成正觉　　堪为天人师
　　身口意满足　　故号为牟尼
　　欲趣波罗奈　　转甘露法轮
　　是天人魔梵　　所可不能转

　　尔时优波伽。闻此偈言。心生欢喜。叹未曾有。合掌恭敬。围绕而去。回顾瞻瞩。不见乃止。

　　尔时世尊即复前行。次到阿阇婆罗水侧。日暮止宿。而便入定。当于尔时。七日风雨。时彼水中。有大龙王。名目真邻陀。见佛入定。即以其身围绕七匝满七日已。时彼龙王。化为人形。头面礼足。而白佛言。世尊在此。七日之中。不至乃甚。患风雨耶。尔时世尊以偈答曰。

　　诸天及世人　　所欢于五欲
　　比我禅定乐　　不可为譬喻

　　时彼龙王。闻佛此偈。欢喜踊跃。头面礼足。还归所止。

　　尔时世尊。即复前行。往婆罗奈国。至憍陈如摩诃那摩跋波阿舍婆阇跋陀罗阇所止住处。时彼五人。遥见佛来。共相谓言。沙门瞿昙。弃舍苦行。而还退受饭食之乐。无复道心。今既来此。我等不须起迎之也。亦勿作礼敬。问所须为敷坐处。若欲坐者。自随其意。作此语竟。而各默然。尔时世尊。来既至已。五人不觉。各从坐起。礼拜奉迎。互为执事。或复有为持衣钵者。或有取水供盥漱者。或复有为澡洗脚者。各违本誓。犹故称佛。以为瞿昙。尔时世尊。语憍陈如言。汝等共约见我不起。今者何故。违先所誓。而即惊起。为我执事。时彼五人。闻佛此语。深生惭愧。即前白言。瞿昙行道。得无疲惓。尔时世尊。语五人言。汝等云何。于无上尊。而以高情。称唤姓耶。我心如空。于诸毁誉。无所分别。但汝憍慢。自招恶报。譬如有子。称父母名。于世仪中。犹尚不可。况我今是一切父母。时彼五人。又闻此语。倍生惭愧。而白佛言。我等愚痴。无有慧识。不知今者已成正觉。所以者何。往见如来日食麻米苦行六年。而今还受饮食之乐。我以是故。谓不得道。尔时世尊。语憍陈如言。汝等莫以小智轻量我道成与不成。何以故。形在苦者。心则恼乱。身在乐者。情则乐着。是以苦乐。两非道因。譬如钻火。浇之以水。则必无有破暗之照。钻智慧火。亦复如是。有苦乐水。慧光不生。以不生故。不能灭于生死黑障。今者若能弃舍苦乐。行于中道。心则寂定。堪能修彼八正圣道。离于生老病死之患。我已随顺中道之行。得成阿耨多罗三藐三菩提。时彼五人。既闻如来如此之言。心大欢喜。踊跃无量。瞻仰尊颜。目不暂舍。

　　尔时世尊。观五人根堪任受道。而语之言。憍陈如汝等当知五盛阴苦。生苦。老苦。病苦。死苦。爱别离苦。怨憎会苦。所求不得苦。失荣乐苦。憍陈如。有形无形。无足一足。二足四足多足。一切众生。无不悉有如此苦者。譬如以灰覆于火上。若遇干草。还复烧燃。如是诸苦。由我为本。若有众生。起微我想。还复更受如此之苦。贪欲嗔恚。及以愚痴。皆悉缘我根本而生。又此三毒。是诸苦因。犹如种子能生于芽。众生以是轮回三有。若灭我想及贪嗔痴。诸苦亦皆从此而断。莫不悉由彼八正道。如人以水浇于盛火。一切众生不知诸苦之根本者。皆悉轮回。在于生死。憍陈如。苦应知。习当断。灭应证。道当修。憍陈如。我以知苦。以断习。以证灭。以修道故。得阿耨多罗三藐三菩提。是故汝今应当知苦断习证灭修道。若人不知四圣谛者。当知是人不得解脱四圣谛者。是真是实。苦实是苦。习实是习。灭实是灭。道实是道。憍陈如。汝等解未。憍陈如言。解已世尊。知已世尊。以于四谛得解知故。故名阿若憍陈如。当佛三转四谛十二行法轮时。阿若憍陈如。于诸法中。远尘离垢。得法眼净。时虚空中。八万那由他诸天。亦离尘垢。得法眼净。尔时地神。见于如来。在其境界。而转法轮。心大欢喜。高声唱言。如来于此。转妙法轮。虚空天神。既闻此言。又生踊跃。展转唱声。乃至阿迦腻吒天。诸天闻已。欣悦无量。高声唱言。如来今日于婆罗奈国鹿野苑中仙人住处。转大法轮。一切世间。天人魔梵。沙门婆罗门。所不能转。尔时大地。十八相动。天龙八部。于虚空中。作众伎乐天鼓自鸣。烧众名香。散诸妙花。宝幢幡盖。歌呗赞叹。世界之中。自然大明。阿若憍陈如。于弟子中。以始悟故。为第一弟子。时彼摩诃那摩等四人。闻佛转法轮已。阿若憍陈如。独悟道迹。心自念言。世尊若更为我说法。我等亦当复悟道迹。作此念已。瞻仰尊颜。目不暂舍。

　　尔时世尊。知四人念。即便重为广说四谛。于时四人。于诸法中。亦离尘垢。得法眼净。时彼五人。见道迹已。顶礼佛足。而白佛言。世尊我等五人。已见道迹。已证道迹。我等今者欲于佛法出家修道。唯愿世尊。慈愍听许。于时世尊。唤彼五人。善来比丘。须发自落。袈裟着身。即成沙门。尔时世尊。问彼五人。汝等比丘。知色受想行识为是常为无常耶。为是苦为非苦耶。为是空为非空耶。为有我为无我耶。时五比丘。闻佛说是五阴法已。漏尽意解。成阿罗汉果。即便答言。世尊色受想行识。实是无常苦空无我。于是世间。始有六阿罗汉。佛阿罗汉。是为佛宝。四谛法轮。是为法宝。五阿罗汉。是为僧宝。如是世间三宝具足。为诸天人。第一福田。

过去现在因果经卷第四

　　尔时有长者子。名曰耶舍。聪明利根。极大巨富。阎浮提中。最为第一。服天冠璎珞。着无价宝屐。其于中夜。与诸妓女。相娱乐已。各还寝息。忽从眠觉。见诸妓女。或有伏卧。或有仰眠。头发蓬乱。涎唾流出。乐器服玩。颠倒纵横。既见是已。生厌离心。而自念言。我今在此灾怪之内。于不净中。妄生净想。作是念时。以天力故。空中光明。门自然开。寻光而去。趣鹿野苑。路由恒河。高声唱言。苦哉怪哉。佛言耶舍。汝便可来。我此今有离苦之法。耶舍闻已。所著宝屐。价直阎浮提。即便脱之。渡于恒河。往诣佛所。见三十二相。八十种好。颜容挺特。威德具足。心大欢喜。踊跃无量。五体投地。顶礼佛足。唯愿世尊。救济于我。佛言。善哉善男子。谛听善思念之。如来即便随顺其根。而为说法。耶舍。色受想行识。无常苦空无我。汝知之不。是时耶舍。闻说此语。即于诸法。远尘离垢。得法眼净。于是如来。重说四谛。漏尽意解。心得自在。成阿罗汉果。即答佛言。世尊。色受想行识。实是无常苦空无我。尔时如来。犹见耶舍。着严身具。即说偈言。

　　虽复处居家　　服宝严身具
　　善摄诸情根　　厌离于五欲
　　若能如此者　　是为真出家
　　虽身在旷野　　服食于粗涩
　　意犹贪五欲　　是为非出家
　　一切造善恶　　皆从心想生
　　是故真出家　　皆以心为本

　　尔时耶舍。既闻如来说此偈已。心自念言。世尊所以说此偈者。正当以我犹着七宝。我今宜当脱如此服。即便礼佛。而白佛言。唯愿世尊。听我出家。佛言。善来比丘。须发自落。袈裟着身。即成沙门。尔时耶舍父。既至天晓。求觅耶舍。不知所在。心大懊恼。悲号涕泣。缘路推寻。到恒河侧。见其子屐。心自思惟。我子正当从此道去。即寻其迹。至于佛所。尔时世尊。知其为子故来至此。若使即得见耶舍者。必生大苦。或能命终。便以神力。隐耶舍身。其父即便前到佛所。头面礼足。退坐一面。于是如来。即随其根。而为说法。善男子。色受想行识。无常苦空无我。汝知之不。时耶舍父。闻说此言。即于诸法。远尘离垢。得法眼净。而答佛言。世尊。色受想行识。实是无常苦空无我。尔时如来。既已知其见于道迹。恩爱渐薄。而问之言。汝何因缘。而来至此。其即答言。我有一子。名曰耶舍。昨夜之中。忽失所在。今旦推求。见其宝屐在恒河侧。追寻足迹。故来至此。尔时世尊。摄其神力。其父即便得见耶舍。心大欢喜。语耶舍言。善哉善哉。汝为此事真实快也。既能自度。又能度他。汝今在此故。令我来得见道迹。即于佛前。受三自归。于是阎浮提中。唯此长者。为优婆塞。最初获得供养三宝。

　　尔时又有耶舍朋类五十长者子。闻佛出世。又闻耶舍于佛法中出家修道。各自念言。世间今者有无上尊。长者子耶舍。聪慧辩了。才艺兼人。乃能舍其豪族。弃五欲乐。毁形守志。而为沙门。我等今者复何顾恋不出家耶。作是念已。共诣佛所。未至之间。遥见如来。相好殊特。光明赫奕。心大欢喜。举体清凉。敬情转至。即前佛所。合掌围绕。头面礼足。诸长者子。宿殖德本。聪达易悟。如来即便随其所应。而为说法。善男子。色受想行识。无常苦空无我。汝知之不。说此语已。时诸长者子。于诸法中。远尘离垢。得法眼净。即答佛言。世尊。色受想行识。实是无常苦空无我。唯愿世尊。听我出家。佛言善来比丘。须发自落袈裟着身。即成沙门。尔时世尊。又为广说四谛。时五十比丘。漏尽意解。得阿罗汉果。尔时始有五十六阿罗汉。是时如来。告诸比丘。汝等所作已办堪为世间作上福田。宜各游方教化。以慈悲心。度诸众生。诸今亦当独往摩竭提国。王舍城中。度诸人民。诸比丘言。善哉世尊。尔时比丘。头面礼足各持衣钵。辞别而去。

　　尔时世尊。即便思惟。我今应度何等众生。而能广利一切人天。唯有优楼频螺迦葉兄弟三人。在摩竭提国。学于仙道。国王臣民。皆悉归信。又其聪明。利根易悟。然其我慢。亦难摧伏。我今当往而度脱之。思惟是已。即发波罗奈趣摩竭提国。日将昏暮。往优楼频螺迦葉住处。于时迦葉。忽见如来相好庄严。心大欢喜。而作是言。年少沙门。从何所来。佛即答言。我从波罗奈国。当诣摩竭提国。日既晚暮。欲寄一宿。迦葉又言。寄宿止者。甚不相违。但诸房舍。悉弟子住。唯有石室。极为洁净。我事火具。皆在其中。此寂静处。可得相容。然有恶龙。居在其内。恐相害耳。佛又答言。虽有恶龙。但以见借。迦葉又言。其性凶暴。必当相害。非是有惜。佛又答言。但以见借。必无辱也。迦葉又言。若能住者。便住随意。佛言善哉。即于其夕。而入石室。结加趺坐。而入三昧。尔时恶龙。毒心转盛。举体烟出。世尊即入火光三昧。龙见是已。火焰冲天。焚烧石室。迦葉弟子。先见此火。而还白师。彼年少沙门。聪明端严。今为龙火之所烧害。迦葉惊起。见彼龙火。心怀悲伤。即敕弟子。以水浇之。水不能灭。火更炽盛。石室融尽。尔时世尊。身心不动。容颜怡然。降彼恶龙。使无复毒。授三归依。置于钵中。至天明已。迦葉师徒。俱往佛所。年少沙门。龙火猛烈。将无为此之所伤耶。沙门借室。我昨所以不相与者。正为此耳。佛言。我内清净。终不为彼外灾所害。彼毒龙者。今在钵中。即便举钵。以示迦葉。迦葉师徒。见于沙门。处火不烧。降伏恶龙。置于钵中。叹未曾有。语弟子言。年少沙门。虽复神通。然故不如我道真也。尔时世尊。语迦葉言。我今方欲停止此处。迦葉答言。善哉随意。是时如来。于第二夜。坐一树下。时四天王。夜来佛所。而共听法。各放光明。照踰日月。迦葉夜起。遥见天光在如来侧。语弟子言。年少沙门。亦事于火。至明日晓。往诣佛所。问言沙门。汝事火耶。佛言不也。有四天王。夜来听法。是其光耳。于是迦葉。语弟子言。年少沙门。有大神德。然故不如我道真也。至第三夜。释提桓因。来下听法。放大光明。如日初升。迦葉弟子。遥见天光在如来侧。而白师言。年少沙门。定事火也。至于明旦。往诣佛所。问沙门言。汝定事火。佛言不也。释提桓因。来下听法。是其光耳。于时迦葉。语弟子言。年少沙门。神德虽盛。然故不如我道真也。至第四夜。大梵天王。来下听法。放大光明。如日正中。迦葉夜起。见有光明在如来侧。沙门必定事于火也。明日问佛汝定事火。佛言不也。大梵天王。夜来听法。是其光耳。于是迦葉。心自念言。年少沙门。虽复神妙。然故不如我道真也。

　　尔时迦葉五百弟子。各事三火。于晨朝时。俱欲然火。火不肯燃。皆向迦葉。具说此事。迦葉闻已。心自思惟。此必当是沙门所为。即与弟子。来诣佛所。而白佛言。我诸弟子。各事三火。旦欲燃之。而火不燃。佛即答言。汝可还去。火当自然。迦葉便还。见火已燃。心自念言。年少沙门。虽复神妙。然故不如我道真也。诸弟子众。供养火毕。而欲灭之。不能令灭。即向迦葉。具说此事。迦葉闻已。心自思惟。此亦当是沙门所为。即与弟子。来至佛所。而白佛言。我诸弟子。朝欲灭火。而火不灭。佛即答言。汝可还去。火自当灭。迦葉便归。见火已灭。心自念言。年少沙门。虽复神妙。然故不如我道真也。尔时迦葉。自事三火。晨朝欲燃。火不肯然。即自思惟。此必复是沙门所为。即往佛所。而白佛言。我朝燃火。而不肯燃。佛即答言。汝可还去。火自当燃。迦葉便归。见火已燃。心自念言。年少沙门。虽复神妙。然故不如我道真也。于时迦葉。供养火毕。而欲灭之。不能令灭。心自思惟。此必当是沙门所为。即往佛所。而白佛言。我朝燃火。今欲灭之。而不肯灭。佛即答言。汝可还去。火自当灭。迦葉便归。见火已灭。心自念言。年少沙门。虽复神妙。然故不如我道真也。

　　尔时迦葉诸弟子众。晨朝破薪。斧不肯举。即向迦葉。具说此事。迦葉闻已。心自思惟。此必复是沙门所为。即与弟子。来至佛所。而白佛言。我诸弟子。朝欲破薪。斧不肯举。佛即答言。汝可还去。斧自当举。迦葉便归。见诸弟子。斧皆得举。而自念言。年少沙门。虽复神妙。然故不如我道真也。迦葉弟子。即得举斧。复不肯下。还向迦葉。具说此事。迦葉闻已。心自思惟。此亦当是沙门所为。即与弟子。往至佛所。而白佛言。我诸弟子。旦欲破薪。斧既得举。复不肯下。佛即答言。汝可还去。当令斧下。迦葉既归。见诸弟子。斧皆得下。心自念言。年少沙门。虽复神妙。然故不如我道真也。

　　尔时迦葉。于晨朝时。自欲破薪。斧不得举。心自思惟。此亦当是沙门所为。即诣佛所。而白佛言。我旦破薪。斧不肯举。佛即答言。汝可还去。斧自当举。迦葉既还。斧即得举。心自念言。年少沙门。虽复神妙。然故不如我道真也。迦葉斧既举已。又不肯下。心自思惟。此亦当是沙门所为。即诣佛所。而白佛言。我斧已举。复不肯下。佛即答言。汝可还去。斧自当下。迦葉即归。斧即得下。心自念言。年少沙门。虽复神妙。然故不如我道真也。

　　尔时迦葉。即白佛言。年少沙门。可止于此共修梵行。房舍衣食。我当相给。于时世尊。默然许之。迦葉知佛许已。还其所住。即敕日日办好饮食。并施床座。至明食时。自行请佛。佛言汝去。我随后往。迦葉适去。俄尔之间。世尊即便至阎浮洲。取阎浮果。满钵持来。迦葉未至。佛已先到。迦葉后来。见佛已坐。即便问言。年少沙门。从何道来。而先至此。佛以钵中阎浮果。以示迦葉。而语之言。汝今识此钵中果不。迦葉答言。不识此果。佛言。从此南行。数万踰阇那。彼有一洲。其上有树。名曰阎浮。缘有此树故。言阎浮提。我此钵中。是彼果也。于一念顷。取此果来。极为香美。汝可啖之。于是迦葉。心自思惟。彼道去此。极为长远。而此沙门。乃能俄尔。已得往还。神通变化。殊自迅疾。然故不如我道真也。迦葉即便下种种食。佛即咒愿。

　　婆罗门法中　　奉事火为最
　　一切众流中　　大海为其最
　　于诸星宿中　　月光为其最
　　一切光明中　　日照为其最
　　于诸福田中　　佛福田为最
　　若欲求大果　　当供佛福田

　　佛食已毕。还归所住。洗钵漱口。坐于树下。明日食时。复往请佛。佛言汝去。我随后往。迦葉适去。俄尔之间。世尊即便至弗婆提。取庵摩罗果。满钵持来。迦葉未至。佛已先到。迦葉后来。见佛已坐。即便问言。年少沙门。从何道来。而先至此。佛以钵中庵摩罗果。以示迦葉。而语之言。汝今识此钵中果不。迦葉答言。不识此果。佛言。从此东行。数万踰阇那。到弗婆提。取此果来。名庵摩罗。极为香美。汝可食之。迦葉闻已。心自念言。彼道去此。极为长远。而此沙门。乃能俄尔。以得往还。睹其神力。所未曾有。然故不如我道真也。迦葉即便下种种食。佛即咒愿。

　　婆罗门法中　　奉事火为最
　　一切众流中　　大海为其最
　　于诸星宿中　　月光为其最
　　一切光明中　　日照为其最
　　于诸福田中　　佛福田为最
　　若欲求大果　　当供佛福田

　　佛食已毕。还归所止。洗钵漱口。坐于树下。明日食时。复往请佛。佛言汝去。我随后往。迦葉适去。俄尔之间。世尊即便至瞿陀尼。取呵梨勒果。满钵持来。迦葉未至。佛已先到。迦葉后来。见佛已坐。即便问言。年少沙门。从何道来。而先至此。佛以钵中呵梨勒果。以示迦葉。而语之言。汝今识此钵中果不。迦葉答言。不识此果。佛言。从此西行。数万踰阇那。到瞿陀尼。取此果来。名呵梨勒。极为香美。汝可食之。迦葉闻已。心自念言。彼道去此。极为长远。而此沙门。乃能俄尔。已得往还。睹其神通。所未曾有。然故不如我道真也。迦葉即便下种种食。佛即咒愿。

　　婆罗门法中　　奉事火为最
　　一切众流中　　大海为其最
　　于诸星宿中　　月光为其最
　　一切光明中　　日照为其最
　　于诸福田中　　佛福田为最
　　若欲求大果　　当供佛福田

　　佛食已毕。还归所止。洗钵漱口。坐于树下。明日食时。复往请佛。佛言汝去。我随后往。迦葉适去。俄尔之间。世尊即便至郁单越。取自然粳米饭。满钵持来。迦葉未至。佛已先到。迦葉后来。见佛已坐。即便问言。年少沙门。从何道来。而先至此。佛以钵中粳米饭。以示迦葉。而语之言。汝今识此钵中饭不。迦葉答言。不识此饭。佛言。从此北行。数万踰阇那。到郁单越。取此自然粳米饭来。极为香美。汝可食之。迦葉闻已。心自念言。彼道去此。极为长远。而此沙门。乃能俄尔。已得往还。虽复神通难可测量。然故不如我道真也。迦葉即便下种种食。佛即咒愿。 

　　婆罗门法中　　奉事火为最
　　一切众流中　　大海为其最
　　于诸星宿中　　月光为其最
　　一切光明中　　日照为其最
　　于诸福田中　　佛福田为最
　　若欲求大果　　当供佛福田

　　佛食已毕。却归所止。洗钵漱口。坐于树下。明日食时。复往请佛。佛言善哉。即共俱行。既到其舍。下种种食。佛即咒愿。

　　婆罗门法中　　奉事火为最
　　一切众流中　　大海为其最
　　于诸星宿中　　月光为其最
　　一切光明中　　日照为其最
　　于诸福田中　　佛福田为最
　　若欲求大果　　当供佛福田

　　尔时世尊。咒愿已毕。即便取食。独还树下。食竟心念须水。释提桓因。即知佛意。如大壮士屈伸臂顷。从天来下。到于佛前。头面礼足。即便以手指地成池。其水清净。具八功德。如来即便得而用之。澡漱既毕。为释提桓因。说种种法。释提桓因。既闻法已。欢喜踊跃。忽然不现。还归天宫。是时迦葉。于中食后。林间经行。心自念言。年少沙门。今日受食。还归树下。我当往彼而看视之。即诣佛所。忽见树侧有一大池。泉水澄净。具八功德怪而问佛。此中云何忽有此池。佛即答言。旦受汝供。还归此处。食讫须水。澡漱洗钵。释提桓因。知我此意。从天上来。以手指地。而成此池。尔时迦葉。既见池水。复闻佛言。心自思惟。年少沙门。有大威德。乃能如此感致天瑞。然故不如我道真也。

　　尔时世尊。别于他日。林间经行。见粪秽中有诸弊帛。即便拾取。欲浣濯之。心念须石。释提桓因。即知佛意。如大壮士屈伸臂顷。往香山上。取四方石。安置树间。即白佛言。可就石上浣濯衣也。佛复心念。今应须水。释提桓因。又往香山。取大石槽。盛清净水。置方石所。释提桓因。所为事毕。忽然不现。还归天宫。

　　尔时世尊。浣濯已竟。还坐树下。是时迦葉。来至佛所。忽见树间。有四方石。及大石槽。即自思惟。此中云何有此二物。心怀惊怪。而往问佛。年少沙门。汝此树间。有四方石。及大石槽。从何而来。于是世尊。即答之言。我向经行。见地弊帛取欲浣之。心念须此。释提桓因。知我此意。即往香山。而取之来。迦葉闻已。叹未曾有。而自念言。年少沙门。虽有如是大威神力能感诸天。然故不如我道真也。尔时世尊。又于他日。入指地池。而自洗浴。洗浴讫已。心念欲出。无所攀持。池上有树。名迦罗迦。枝叶蔚映。临于池上。树神即便按此树枝。令佛攀出。还坐树下。于时迦葉。来至佛所。忽然见树曲枝垂荫。怪而问佛。此树何故曲枝垂荫。佛即答言。我于向者。入池洗浴。出无所攀。树神致感。为我曲之。于是迦葉。见树曲枝。又闻佛言。叹未曾有。而自心念。年少沙门。乃有如此大威德力。能感树神。然故不如我道真也。

　　尔时迦葉。心自念言。明日摩竭提王。及诸臣民。婆罗门长者居士等。当来就我作七日会。年少沙门。若来在此。国王臣民。婆罗门长者居士等。见其相好及以神通威德力者。必当舍我而奉事之。愿此沙门。于七日中。不来我所。佛知其意。即便往诣北郁单越。七日七夜。停彼不现。过七日已。集会毕讫。国王辞去。迦葉心念。年少沙门。近于七日。不来我所。善哉快哉。我今既有集会余馔。欲以供之。其若来者。善得时宜。于是世尊。即知其意。从郁单越。譬如牡士屈神臂顷。来到其前。于时迦葉。忽见如来。心大惊喜。即问佛言。汝近七日。游行何处。而不相见。佛即答言。摩竭提王。及诸臣民。婆罗门长者居士。于七日中。就汝集会。汝近心念。不欲见我。是故我往北郁单越。以避汝耳。汝今心念欲令我来。所以今者。故来诣汝。迦葉闻佛说此言已。心惊毛竖。而作此念。年少沙门。乃知我意。甚为奇特。然故不如我道真也。

　　尔时世尊。又于他日。心自思惟。优楼频螺迦葉。根缘渐熟。今者正是调伏其时。思惟是已。即趣尼连禅河。既到河侧。是时魔王。来诣佛所。而白佛言。世尊今者宜般涅槃。善逝今者宜般涅槃。何以故。所应度者。皆悉解脱。今者正是般涅槃时。如是三请。世尊尔时。答魔王言。我今未是般涅槃时。所以者何。我四部众。比丘比丘尼。优婆塞优婆夷。未具足故。所应度者。皆未究竟。诸外道众。悉未降伏。尔时如来。亦复三答。魔王闻已。心怀愁恼。即还天宫。世尊即便入尼连禅河。以神通力。令水两开。佛所行处。步步尘起。使两面水皆悉涌起。迦葉遥见。谓佛没溺。即与弟子。乘船而来。既至河侧。见佛行处。皆悉尘起。叹其希有。而自念言。年少沙门。虽有如此神通之力。然故不如我道真也。是时迦葉。即问佛言。年少沙门。欲上船不。佛言甚善。于时世尊。即以神力。贯船底入。结加趺坐。迦葉见佛从船底入。而无穿漏。叹其希有。心自念言。年少沙门。乃有如是自在神力。然故不如我得真阿罗汉也。佛即语言。迦葉汝非阿罗汉。亦复非是阿罗汉向。汝今何故起大我慢。迦葉闻说如此语时。必怀愧惧身毛皆竖。而自念言。年少沙门。善知我心。即白佛言。如是沙门。如是大仙。善知我心。唯愿大仙。摄受于我。佛即答言。汝既年耆。百二十岁。又复多有弟子眷属。又为国王臣民所敬。若欲决定入我法者。先与弟子。熟共论详。迦葉答言。善哉善哉。如大仙敕。然我内心。非不决定。为当还与弟子论耳。作此语已。即还本处。集诸弟子。而语之言。年少沙门。住此以来。见其种种神通变化。极为奇特。智慧深远。性又安庠。我今便欲归依其法。汝等云何。弟子答言。我等所知。皆尊者恩。年少沙门。既为尊者之所归信。岂当有虚。我等亦见有诸奇异。尊者若欲必受其法。我等亦愿随从归依。于时迦葉。闻诸弟子作是言已。即便相与俱诣佛所。而白佛言。我及弟子今定归依。唯愿大仙。时摄我等。佛言。善来比丘。须发自落。袈裟着身。即成沙门。尔时世尊。即随所应。广说四谛。于时迦葉。闻说法已。远尘离垢。得法眼净。乃至渐渐成阿罗汉。

　　尔时迦葉。五百弟子。既见其师已为沙门。心生愿乐。亦欲出家。即白佛言。我等大师。已为大仙之所摄受。今成沙门。我等亦乐随大师学。唯愿大仙。听我出家。佛言。善来比丘。须发自落。袈裟着身。即成沙门。于是世尊。即为转于四谛法轮。时五百弟子。远尘离垢。得法眼净。成须陀洹果。渐渐修行。乃至亦得阿罗汉果。尔时迦葉。及五百弟子。以其事火种种之具。悉皆捐弃尼连禅河。师徒相与。随佛而去。尔时迦葉二弟。一名那提迦葉。二名伽耶迦葉。各有二百五十弟子。在尼连禅河侧。居兄下流。忽见其兄并及弟子。所事火具。悉逐流来。心大惊愕。而自念言。我兄今者有何不祥。事火之具。今随水流。将非恶人之所害耶。是时二弟。奔竞相就。而共议言。我兄今者若复不为恶人所害。诸物何缘。从水而来。苦哉怪哉。我等宜速共至兄所。即便相与。溯流而上。至兄住处。空寂无人。心大悲绝不知其兄及诸弟子之所在。四向推寻。遇见旧人。而问之言。我仙圣兄。及诸弟子不知所在。汝见之不。旧人答言。汝仙圣兄。与诸弟子。弃事火具。皆悉往于瞿昙之所。出家学道是时二弟。闻此语已。心大懊恼。怪未曾有又自念言。云何弃于阿罗汉道。而复更求他余法耶。即便驰往至其兄所。到已见兄并及眷属。剃除须发身披袈裟。即便跪拜。而问兄言。兄本既是大阿罗汉聪明智慧。无与等者。名闻十方。莫不宗仰。何故于今自舍此道。还从人学。此非小事。尔时迦葉。答其弟言。我见世尊。成就大慈大悲。有三事奇特。一者神通变化。二者慧心清彻。决定成就一切种智。三者善知人根。随顺摄受。以此事故。于佛法中。出家修道。我今虽复国王臣民。所见宗敬。世论机辩。无能折者。然非永绝生死之法。唯有如来所可演说。能尽生死。即值如是大圣之尊。而不自励。师彼高胜。则是无心。亦为无眼。二弟白言。若如兄语。决定是成一切种智。我所知得皆是兄力。兄今既已从佛出家。我等亦愿随顺兄学。即各语其诸弟子言。我今欲同大兄。于佛法中。出家学道。汝意云何。时诸弟子。即答师言我等所以得有知见。皆大师恩。大师若欲于佛法中而出家者。亦愿随从。于是那提迦葉。伽耶迦葉。各与二百五十弟子。至于佛所。头面礼足。而白佛言。世尊唯愿。慈哀济度我等。佛言。善来比丘。须发自落。袈裟着身。即成沙门。时那提迦葉。伽耶迦葉。又白佛言。我诸弟子。今皆欲于佛法出家。唯愿世尊。垂愍听许。佛即答言。善哉善哉。尔时世尊。便呼善来比丘。须发自落。袈裟着身。即成沙门。尔时世尊。即为那提迦葉。伽耶迦葉。及诸弟子。现大神变。又应其心。而为说法。语言。比丘。当知。世间皆为贪欲嗔恚愚痴猛火之所烧炙。汝等往昔奉事三火既能绝弃。除此外惑。今三毒火。尚犹在身。宜速灭之。时诸比丘。闻佛此语。于诸法中。远尘离垢。得法眼净。世尊又为广说四谛。皆悉得于阿罗汉果。

　　尔时世尊。心自念言。频毗娑罗王。往昔于我。有约誓言。道若成者。愿先见度。今日时至。宜应往彼满其本愿。作此念已。即与迦葉兄弟及千比丘眷属围绕。往王舍城。诣频毗娑罗王所。尔时频毗娑罗王。昔以聚落。给优楼频螺迦葉者。既见迦葉及其弟子。悉为沙门。即还启王。说如此事。王与诸臣。既闻此语。心大惊怪。默然无声。时外人民。闻此语已。各相谓言。优楼频螺迦葉。智慧深远。无与等者。年又耆老。已得阿罗汉。云何反为瞿昙弟子。终无此理。乃可说言。沙门瞿昙为弟子耳。尔时世尊。渐近王舍城。住于杖林。时优楼频螺迦葉。即便遣其常所使人。白频毗娑罗王言。我今于佛法中。出家修道。今随从佛。来至杖林。大王宜先礼拜供养。王闻来信说此言已。方决定知优楼频螺迦葉。为佛弟子。即敕严驾。与诸大臣。婆罗门。及人民众。往诣佛所。至杖林外。王即下舆。除却仪饰。步至佛前。尔时空中有天。而语王言。如来今者在此林中。是诸天人最上福田。大王宜应恭敬供养。又应宣示国中人民。皆悉令其供养如来。时王既闻彼天语已。心大欢喜。倍增踊跃。便进林中。遥见如来。相好庄严。又见优楼频螺迦葉。兄弟三人。并其弟子。前后围绕。如盛满月处众星中。步步踊悦。不能自胜。既至佛所。头面礼足。而白佛言。我是月种摩竭提王。名频毗娑罗。世尊知不。佛即答言。善哉大王。于是频毗娑罗王。却坐一面。时婆罗门。及以大臣。诸人民众。皆悉就座。尔时世尊。既见来众皆安坐已。即以梵音。慰问频毗娑罗王言。大王四大常安隐不。统理民务。无乃劳耶。王即答言。蒙世尊恩。幸得安隐。尔时频毗娑罗王。及余大学婆罗门长者居士。大臣人民。既见迦葉。为佛弟子。自相谓言。呜呼如来。有大神力。智慧深远。不可思议。乃能伏于如此之人。以为弟子。尔时复有诸余人众。心自念言。优楼频螺迦葉。有大智慧。普为世人之所归信。云何当为沙门瞿昙。而作弟子。心怀狐疑。尔时世尊。知彼心念。即语迦葉。汝今宜应现诸神变。于时迦葉。即升虚空。身上出水。身下出火。身上出火。身下出水。或现大身。满虚空中。或复现小。或分一身。为无量身。或现入地。还复踊出。于虚空中。行住坐卧。举众见已。叹未曾有。悉皆称言。第一大仙。尔时迦葉。现此变已。即从空下。到于佛前。头面礼足。而白佛言。世尊实是天人之师。我今实是尊之弟子。如是三说。佛即答言。如是如是。迦葉汝于我法见何等利。弃舍火具。而出家耶。于是迦葉。以偈答言。

　　我于昔日中　　所事火功德
　　得生天人中　　受于五欲乐
　　恒如是轮转　　没于生死海
　　我见此过患　　所以弃舍之
　　又复事火福　　得生天人中
　　增长贪恚痴　　是故我远离
　　又复事火福　　为求将来生
　　既已有生故　　必有老病死
　　已见如此事　　是故弃火法
　　施会修苦行　　及以事火福
　　虽得生梵天　　此非究竟处
　　以是因缘故　　所以弃事火
　　我见如来法　　离生老病死
　　究竟解脱处　　是故今出家
　　如来真解脱　　为诸天人师
　　以是因缘故　　归依大圣尊
　　如来大慈悲　　现种种方便
　　及诸神通力　　而以引导我
　　云何而复应　　奉事于火法

　　尔时频毗娑罗王。及诸大众。闻优楼频螺迦葉说此偈言。心大欢喜。于如来所。深生敬信。决定得知如来必成于一切种智。审知迦葉是佛弟子。尔时诸天。于虚空中。雨众天花。作妙伎乐。异口同音唱言。善哉优楼频螺迦葉。快说此偈。尔时世尊。知诸大众心意决定无复狐疑。又观其根皆已成熟即为说法。大王当知。此五阴身以识为本。因于识故。而生意根。以意根故。而生于色。而此色法。生灭不住。大王若能如是观者。则能于身。善知无常。如此观身。不取身相。则能离我及于我所。若能观色。离我我所。即知色生便是苦生。若知色灭便是苦灭。若人能作如此观者。是名为解。若人不能作斯观者。是名为缚。法本无我及以我所。以倒想故。横计有我及以我所。无有实法。若能断此倒惑想者。则是解脱。尔时频毗娑罗王。心自思惟。若谓众生言有我者。而名为缚。一切众生。皆悉无我。既无有我。谁受果报。尔时世尊。知彼心念即语之言。一切众生。所为善恶。及受果报。皆非我造。亦非我受。而今现有造作善恶受果报者。大王谛听。当为王说。大王但以情尘识合。于境生染。累想滋繁。以是缘故。驰流生死。备受苦报。若于境无染。息其累想。则得解脱。以情尘识三事因缘。共起善恶。及受果报。更无别我。譬如钻火。因手转燧。得有火生然彼火性。不从手生及以燧出。亦复不离手及燧钻。彼情尘识。亦复如是。时频毗娑罗王。又自思惟。若以情尘识和合故。而有善恶受果报者。便为常合。不应离绝。若不常合。是则为断。尔时世尊。知王心念。即便答言。此情尘识。不常不断。何以故合故不断。离故不常。譬如缘于地水因彼种子。而生芽叶。种子既谢。不得名常。生芽叶故。不得名断。离于断常故名中道。三事因缘。亦复如是。尔时频毗娑罗王。闻此法已。心开意解。于诸法中。远尘离垢。得法眼净。八万那由他婆罗门大臣人民。亦于诸法。远尘离垢。得法眼净。九十六万那由他诸天。又于诸法。远尘离垢。得法眼净。时频毗娑罗王。即从坐起。顶礼佛足。合掌白佛。快哉世尊。能舍转轮圣王之位。出家学道。成一切种智。我昔愚痴。欲留世尊临治小国。今睹慈颜。又闻正法。方怀惭愧。追悔昔过。唯愿世尊。以大慈悲。受我忏悔。我于昔日。白世尊言。若得道时。愿先度我。今日始蒙宿愿成遂。荷世尊恩。得履道迹。我从今日。供养世尊及比丘僧。当令四事不使有乏。唯愿世尊。住于竹园。令摩竭提国。长夜获安。佛即答言。善哉大王。乃能舍于三不坚法。求三坚报。当令王愿得满足也。时频毗娑罗王。知佛受请住竹园已。顶礼佛足。辞退而去。王还城已。即敕诸臣。令于竹园。起诸堂舍。种种庄饰。极令严丽。悬缯幡盖。散花烧香。悉皆办已。即便严驾。往至佛所。头面礼足。而白佛言。竹园僧伽蓝。修理已毕。唯愿世尊。与比丘僧。哀愍我故。往住彼也。尔时世尊。与诸比丘及无量诸天。前后围绕。入王舍城。当于如来蹈门阃时。城中乐器。不鼓自鸣。门狭更广。门下更高。一切丘墟。皆悉平坦。臭秽尘垢。自然香净。聋者得听。哑者能言。盲者得视狂者得正。拘癖疾病。普皆除愈。枯木发花。腐草荣秀。涸池增澜。香风清靡。凤雀孔翠。凫雁鸳鸯。异类众乌。缤粉翔集。出和雅音。有如是等。种种祥瑞。既入城已。与频毗娑罗王。俱往竹园。尔时诸天。满虚空中。时王即便手执宝[卸-ㄗ+并]。盛以香水。于如来前。而作是言。我今以此竹园奉上如来及比丘僧。唯愿哀愍为我纳受。作此言已即便舍水。尔时世尊。默然受之。说偈咒愿。

　　若人能布施　　断除于悭贪
　　若人能忍辱　　永离于嗔恚
　　若人能造善　　则远于愚痴
　　能具此三行　　速至般涅槃
　　若有贫穷人　　无财可布施
　　见他修施时　　而生随喜心
　　随喜之福报　　与施等无异

　　尔时婆罗门大臣。及余人民。见王奉施如来僧伽蓝。皆悉踊跃。生随喜心。尔时频毗娑罗王。施僧伽蓝已。心大欢喜。头面礼足。退还所住。阎浮提中。诸王见佛。频毗娑罗王。最为其首。诸僧伽蓝。竹园僧伽蓝。最为其始。尔时世尊与诸比丘。住竹园僧伽蓝。于时王舍城中。有二婆罗门。聪明利根。有大智慧。于诸书论。无不通达。辩才论议。莫能摧伏。一姓拘栗。名优波室沙。母名舍利故。举世唤为舍利弗。二姓目揵连。名目揵罗夜那。各有一百弟子。普为国人之所宗仰。二人互共以为亲友。极相爱重。咸共誓言。若先得闻诸妙法者。要相开悟无得吝惜。

　　尔时阿舍婆耆比丘。着衣持钵。入村乞食。善摄诸根。威仪庠序。路人见者。皆生恭敬。时舍利弗。忽于路次。逢见阿舍婆耆。善摄诸根。威仪庠序。彼舍利弗。善根既熟。见阿舍婆耆。心大欢喜。踊跃遍身。停步瞻视。不能暂舍。即便问言。我意观汝。似新出家。而能如此。摄诸情根欲有所问。唯愿见答。汝今大师。其名何等有所教诫。演说何法。时阿舍婆耆。即便安庠。而答之言。我之大师。得一切种智。是甘蔗种天人之师。相好智慧。及神通力。无与等者。我既年幼。学道日浅。岂能宣说如来妙法。然以所知。当为汝说。即说偈言。

　　一切诸法本　　因缘生无主
　　若能解此者　　则得真实道

　　时舍利弗。闻阿舍婆耆说此偈已。即于诸法。远尘离垢。得法眼净。见道迹已。心大踊跃。身诸情根。皆悉悦预。而自念言。一切众生。悉着于我。所以轮回。在于生死。若除我想。即于我所。亦皆得离。譬如日光。能破于闇。无我之想。亦复如是。悉能破于我见闇障。我从昔来。所可修学。皆为邪见。唯今所得。是正真道。作此念已。礼阿舍婆耆足。还归所止。时阿舍婆耆。至前乞食。讫还竹园。时舍利弗。还至住处。时目揵罗夜那。善根已熟。见舍利弗。诸根寂定。威仪庠序。颜容怡悦。异于常日即便问言。我今观汝诸根颜貌。与常有异。必当已得甘露妙法。我昔与汝共结誓言。若闻妙法。要相启悟。汝有所得。愿为我说。时舍利弗。即便答言。我今实已得甘露法。目揵罗夜那闻已。欢喜无量。叹言善哉。时为我说。舍利弗言。我今出行逢一比丘。执持衣钵。入村乞食。诸根寂静。威仪庠序。我既见已。深生恭敬。既到其所。而问之言。我意观汝。似新出家。而能如此。摄诸情根。欲有所问。唯愿见答。汝今大师。其名何等。有所教诫。演说何法。时阿舍婆耆。即便安庠。而见答言。我之大师。得一切种智。是甘蔗种天人之师。相好智慧。及神通力。无与等者。我既年幼。学道日浅。岂能宣说如来妙法。然以所知。当为汝说。即说偈言。

　　一切诸法本　　因缘生无主
　　若能解此者　　即得真实道

　　尔时目揵罗夜那。闻舍利弗说此语已。即于诸法。远尘离垢。得法眼净。尔时舍利弗。与目揵罗夜那。各于佛法。得甘露已。共相谓言。我等已于佛法。各得利益今者宜应共往佛所。求索出家。作此语已各唤弟子。而语之言。我等今者已于佛法。得甘露味。唯有此法。是出世道。我今欲往求佛出家。汝等云何。诸弟子等。答其师言。我等今者有所知见。皆大师力。师若出家。我悉随从。于是二人。即将二百弟子。往诣竹园。既入门已。遥见如来。相好庄严。诸比丘众。前后围绕。心大欢喜。踊跃遍身。尔时世尊。见舍利弗。及目揵罗夜那。与诸弟子。相随来已。告诸比丘。汝等当知。今此二人。将诸弟子。来至我所。欲求出家。一名舍利弗。一名目揵罗夜那。当于我法中。为上弟子。舍利弗者。于智慧中。最为第一。目揵罗夜那者。于神通中。复为无上。至佛所已。头面礼足。而白佛言。我于佛法。已得道迹。乐欲出家。愿时听许。尔时世尊。即便唤言。善来比丘。须发自落。袈裟着身。即成沙门。时彼二百弟子。既见其师成沙门已。俱白佛言。我等亦欲随师出家。唯愿世尊。垂愍听许。于是世尊。即复唤言。善来比丘。须发自落。袈裟着身。即成沙门。尔时世尊。为舍利弗及目揵罗夜那。广说四谛。二人即得阿罗汉果。又复为彼二百弟子。广说四谛。即于诸法。远尘离垢。得法眼净。乃至亦成阿罗汉果。尔时世尊。即与一千二百五十比丘。皆大阿罗汉。于摩竭提国。广利众生。诸比丘中。多有人。名目干罗夜那世尊故。名此目揵罗夜那。为大目揵罗夜那。尔时偷罗厥叉国。有一婆罗门。名曰迦葉。有三十二相。聪明智慧。诵四毗陀经。一切书论。无不通达。极大巨富。善能布施。其妇端正。举国无双。二人自然无有欲想。乃至亦不同宿一室。久于往昔。种善根故。不乐在家受五欲乐。日夜思惟。厌离世间。精勤求访出家之法。如是推寻不能得。已即舍家事。入于山林。心念口言。诸佛如来。出家修道。我今亦当随佛出家。即便脱去金缕织成珍宝之衣。价直百千两金。而着坏色纳衣。自剃须发。尔时诸天。于虚空中。既见迦葉自出家已。而语之言。善男子。甘蔗种族。白净王子。其名萨婆悉达。出家学道。成一切种智。举世号为释迦牟尼佛。今者与千二百五十阿罗汉。在王舍城竹园中住。

　　尔时迦葉。闻天语已。欢喜踊跃。身毛皆竖。即便往趣竹园僧伽蓝。尔时世尊。知其当来。而自思惟。观其善根。宜往度之。作此念已。即行逆之到子兜婆。而逢迦葉。时彼迦葉。既见相好威仪特尊。即便合掌。而作此言。世尊实是一切种智。实是慈悲。济众生者。实是一切所归依处即便五体投地。顶礼佛足。而白佛言。世尊。今者是我大师。我是弟子。如是三说。佛即答言。如是迦葉。我是汝师。汝是我弟子。佛又语言。迦葉当知。若人实非一切种智。而欲受汝为弟子者。头则破裂。以为七分。又复告言。善哉迦葉。快哉迦葉。当知五受阴身是大苦聚。于时迦葉。闻此言已。即便见谛。乃至得于阿罗汉果。尔时世尊。即与迦葉。俱还竹园。以此迦葉。有大威德。智慧聪明。是故名之。为大迦葉。

　　尔时世尊。告诸比丘。普光如来。出兴世时。善慧仙人。岂异人乎。即我身是。缘路所遇五百外道。所共论议。及随喜者。今此会中优楼频螺迦葉兄弟。及其眷属千比丘是。时卖花女者。今耶输陀罗是。善慧仙人。发布地时。傍有二人。扫佛前地。及二百人。随喜助者。今此会中。舍利弗大目揵罗夜那。并二百弟子比丘是。虚空诸天。见善慧仙人。以发布地。悉皆随喜。而赞叹者。我初得道鹿野苑中。始转法轮。八万天子。及频毗婆罗王。所将眷属。八万那由他人。及九十六万那由他天是。汝等当知。过去种因。经无量劫。终不磨灭。我于往昔。精勤修习一切善业。及发大愿。心不退转故。于今者而得成就一切种智。汝等宜应勤修道行。无得懈怠。时诸比丘。闻佛所说。欢喜顶戴。作礼而退。

【回向】
愿以此功德 普及于一切 我等与众生 皆共成佛道
【开经偈】
无上甚深微妙法 百千万劫难遭遇 我今见闻得受持 愿解如来真实义
	
	
	</chapter>
	<chapter name="佛说法灭尽经">
	【佛说法灭尽经】 
僧祐录失译人名今附刘宋录

　　闻如是：一时，佛在拘夷那竭国。如来三月当般涅槃，与诸比丘及诸菩萨，无央数众来诣佛所稽首于地。世尊寂静，默无所说，光明不现。
　　贤者阿难作礼白佛言：“世尊前后说法威光独显，今大众会光更不现，何故如此？其必有故，愿闻其意。”
　　佛默不应，如是至三，佛告阿难：“吾涅槃后法欲灭时，五逆浊世魔道兴盛，魔作沙门坏乱吾道，著俗衣裳，乐好袈裟五色之服，饮酒啖肉杀生贪味，无有慈心更相憎嫉。时有菩萨、辟支、罗汉，精进修德一切敬待，人所宗向教化平等，怜贫念老鞠育穷厄，恒以经像令人奉事，作诸功德志性恩善，不侵害人捐身济物，不自惜己忍辱仁和。设有是人，众魔比丘咸共嫉之，诽谤扬恶，摈黜驱遣不令得住。自共于后不修道德，寺庙空荒无复修理转就毁坏，但贪财物积聚不散不作福德，贩卖奴婢，耕田种植，焚烧山林伤害众生无有慈心。奴为比丘，婢为比丘尼，无有道德淫泆浊乱男女不别，令道薄淡皆由斯辈。或避县官依倚吾道，求作沙门不修戒律，月半月尽虽名诵戒，厌倦懈怠不欲听闻，抄略前后不肯尽说。经不诵习，设有读者不识字句，为强言是不咨明者。贡高求名，虚显雅步以为荣冀望人供养。众魔比丘命终之后，精神当堕无择地狱，五逆罪中，饿鬼、畜生靡不经历恒河沙劫，罪竟乃出生在边国无三宝处。
　　“法欲灭时，女人精进恒作功德；男子懈慢不用法语，眼见沙门如视粪土无有信心。法将殄没，登尔之时诸天泣泪，水旱不调，五谷不熟，疫气流行死亡者众，人民勤苦县官尅罚，不顺道理皆思乐乱，恶人转多如海中沙，善者甚少若一若二。劫欲尽故，日月转短，人命转促，四十头白。男子淫泆，精尽夭命，或寿六十。男子寿短，女人寿长，七十、九十或至百岁。大水忽起卒至无期，世人不信故为有常，众生杂类不问豪贱，没溺浮漂鱼鳖食啖。
　　“时有菩萨、辟支、罗汉，众魔驱逐，不预众会。三乘入山，福德之地，恬怕自守以为欣快，寿命延长，诸天卫护。月光出世，得相遭值，共兴吾道，五十二岁。首楞严经、般舟三昧先化灭去，十二部经寻后复灭，尽不复现不见文字。沙门袈裟自然变白。吾法灭时，譬如油灯临欲灭时，光明更盛于是便灭，吾法灭时亦如灯灭。
　　“自此之后难可数说，如是之后数千万岁，弥勒当下世间作佛，天下泰平毒气消除，雨润和适，五谷滋茂，树木长大，人长八丈，皆寿八万四千岁，众生得度不可称计。”
　　贤者阿难作礼白佛：“当何名斯经？云何奉持？”
　　佛言：“阿难，此经名为《法灭尽》，宣告一切宜令分别，功德无量不可称计。”
　　四部弟子闻经，悲惨惆怅，皆发无上圣真道意，悉为佛作礼而去。

【回向】
愿以此功德 普及于一切 我等与众生 皆共成佛道

【开经偈】
无上甚深微妙法 百千万劫难遭遇 我今见闻得受持 愿解如来真实义
	
	
	</chapter>
	<chapter name="佛说十善业道经">
	【佛说十善业道经】 
唐于阗三藏法师实叉难陀奉制译

如是我闻。一时佛在娑竭罗龙宫。与八千大比丘众三万二千菩萨摩诃萨俱。尔时世尊告龙王言。一切众生心想异故造业亦异。由是故有诸趣轮转。龙王。汝见此会及大海中形色种类各别不耶。如是一切靡不由心造善不善。身业语业意业所致。而心无色不可见取。但是虚妄诸法集起。毕竟无主无我我所虽各随业所现不同。而实于中无有作者。故一切法皆不思议自性如幻。智者知已应修善业。以是所生蕴处界等。皆悉端正见者无厌。龙王。汝观佛身。从百千亿福德所生。诸相庄严光明显曜蔽诸大众。设无量亿自在梵王悉不复现。其有瞻仰如来身者。莫不目眩。汝又观此诸大菩萨妙色严净。一切皆由修集善业福德而生。又诸天龙八部众等大威势者。亦因善业福德所生。今大海中所有众生。形色粗鄙或大或小。皆由自心种种想念。作身语意诸不善业。是故随业各自受报。汝今当应如是修学。亦令众生了达因果修习善业。汝当于此正见不动。勿复堕在断常见中。于诸福田欢喜敬养。是故汝等亦得人天尊敬供养。龙王。当知菩萨有一法。能断一切诸恶道苦。何等为一。谓于昼夜常念思惟观察善法。令诸善法念念增长。不容毫分不善间杂。是即能令诸恶永断善法圆满。常得亲近诸佛菩萨及余圣众。言善法者。谓人天身。声闻菩提独觉菩提无上菩提。皆依此法以为根本而得成就。故名善法。此法即是十善业道。何等为十。谓能永离杀生偷盗邪行妄语两舌恶口绮语贪欲嗔恚邪见。

龙王若离杀生。即得成就十离恼法。何等为十。一于诸众生普施无畏。二常于众生起大慈心。三永断一切嗔恚习气。四身常无病。五寿命长远。六恒为非人之所守护。七常无恶梦寝觉快乐。八灭除怨结众怨自解。九无恶道怖。十命终生天。是为十。若能回向阿耨多罗三藐三菩提者。后成佛时得佛随心自在寿命。复次龙王。若离偷盗。即得十种可保信法。何等为十。一者资财盈积。王贼水火及非爱子不能散灭。二多人爱念。三人不欺负。四十方赞美。五不忧损害。六善名流布。七处众无畏。八财命色力安乐。辩才具足无缺。九常怀施意。十命终生天。是为十。若能回向阿耨多罗三藐三菩提者。后成佛时得证清净大菩提智。复次龙王。若离邪行。即得四种智所赞法何等为四。一诸根调顺。二永离諠掉。三世所称叹。四妻莫能侵。是为四。若能回向阿耨多罗三藐三菩提者。后成佛时得佛丈夫隐密藏相。复次龙王。若离妄语。即得八种天所赞法。何等为八。一口常清净优钵华香。二为诸世间之所信伏。三发言成证人天敬爱。四常以爱语安慰众生。五得胜意乐三业清净。六言无误失心常欢喜。七发言尊重人天奉行。八智慧殊胜无能制伏。是为八。若能回向阿耨多罗三藐三菩提者。后成佛时即得如来真实语。复次龙王。若离两舌。即得五种不可坏法。何等为五。一得不坏身无能害故。二得不坏眷属无能破故。三得不坏信顺本业故。四得不坏法行所修坚固故。五得不坏善知识不诳惑故是为五。若能回向阿耨多罗三藐三菩提者。后成佛时得正眷属。诸魔外道不能沮坏。复次龙王。若离恶口。即得成就八种净业。何等为八。一言不乖度。二言皆利益。三言必契理。四言词美妙。五言可承领。六言则信用。七言无可讥。八言尽爱乐。是为八。若能回向阿耨多罗三藐三菩提者。后成佛时具足如来梵音声相复次龙王。若离绮语。即得成就三种决定。何等为三。一定为智人所爱。二定能以智如实答问。三定于人天威德最胜无有虚妄。是为三。若能回向阿耨多罗三藐三菩提者。后成佛时即得如来诸所授记皆不唐捐。复次龙王。若离贪欲。即得成就五种自在。何等为五。一三业自在。诸根具足故。二财物自在。一切怨贼不能夺故。三福德自在。随心所欲物皆备故。四王位自在。珍奇妙物皆奉献故。五所获之物过本所求百倍殊胜由于昔时不悭嫉故。是为五。若能回向阿耨多罗三藐三菩提者。后成佛时三界特尊皆共敬养。复次龙王。若离嗔恚。即得八种喜悦心法。何等为八。一无损恼心。二无嗔恚心。三无诤讼心。四柔和质直心。五得圣者慈心。六常作利益安众生心。七身相端严众共尊敬。八以和忍故速生梵世。是为八。若能回向阿耨多罗三藐三菩提者。后成佛时得无碍心观者无厌。复次龙王。若离邪见。即得成就十功德法。何等为十。一得真善意乐真善等侣。二深信因果宁殒身命终不作恶。三唯归依佛非余天等。四直心正见永离一切吉凶疑网。五常生人天不更恶道。六无量福慧转转增胜。七永离邪道行于圣道。八不起身见舍诸恶业。九住无碍见。十不堕诸难。是为十。若能回向阿耨多罗三藐三菩提者。后成佛时速证一切佛法。成就自在神通。

尔时世尊复告龙王言。若有菩萨依此善业。于修道时能离杀害而行施故。常富财宝无能侵夺。长寿无夭不为一切怨贼损害。离不与取而行施故。常富财宝无能侵夺。最胜无比悉能备集诸佛法藏离非梵行而行施故。常富财宝无能侵夺。其家直顺母及妻子无有能以欲心视者。离虚诳语而行施故。常富财宝无能侵夺。离众毁谤摄持正法如其誓愿所作必果。离离间语而行施故。常富财宝无能侵夺。眷属和睦同一志乐恒无乖诤。离粗恶语而行施故。常富财宝无能侵夺。一切众会欢喜归依。言皆信受无违拒者。离无义语而行施故。常富财宝无能侵夺。言不虚设人皆敬受。能善方便断诸疑惑。离贪求心而行施故。常富财宝无能侵夺。一切所有悉以慧舍。信解坚固具大威力。离忿怒心而行施故。常富财宝无能侵夺。速自成就无碍心智。诸根严好见皆敬爱。离邪倒心而行施故。常富财宝无能侵夺。恒生正见敬信之家。见佛闻法供养众僧。常不忘失大菩提心。是为大士修菩萨道时行十善业。以施庄严所获大利如是。龙王举要言之。行十善道以戒庄严故。能生一切佛法义利满足大愿。忍辱庄严故。得佛圆音具众相好。精进庄严故。能破魔怨入佛法藏。定庄严故。能生念慧惭愧轻安。慧庄严故。能断一切分别妄见。慈庄严故。于诸众生不起恼害。悲庄严故。愍诸众生常不厌舍。喜庄严故。见修善者心无嫌嫉。舍庄严故。于顺违境无爱恚心。四摄庄严故。常勤摄化一切众生。念处庄严故。善能修习四念处观。正勤庄严故。悉能断除一切不善法成一切善法。神足庄严故。恒令身心轻安快乐。五根庄严故。深信坚固精勤匪懈。常无迷忘寂然调顺断诸烦恼。力庄严故。众怨尽灭无能坏者。觉支庄严故。常善觉悟一切诸法正道庄严故。得正智慧常现在前。正庄严故。悉能涤除一切结使。观庄严故。能如实知诸法自性。方便庄严故。速得成满为无为乐。龙王。当知此十善业。乃至能令十力无畏十八不共一切佛法皆得圆满。是故汝等应勤修学。龙王。譬如一切城邑聚落。皆依大地而得安住。一切药草卉木丛林。亦皆依地而得生长。此十善道亦复如是。一切人天依之而立。一切声闻独觉菩提诸菩萨行。一切佛法咸共依此十善大地而得成就。佛说此经已。娑竭罗龙王及诸大众。一切世间天人阿修罗等。皆大欢喜信受奉行。

【回向】
愿以此功德 普及于一切 我等与众生 皆共成佛道
【开经偈】
无上甚深微妙法 百千万劫难遭遇 我今见闻得受持 愿解如来真实义
	
	
	</chapter>
	<chapter name="一切如来心秘密全身舍利宝箧印陀罗尼经">
	【一切如来心秘密全身舍利宝箧印陀罗尼经】 
沙门大广智不空奉召译

　　如是我闻。一时，佛在摩伽陀国，无垢园中宝光明池，与大菩萨及大声闻、天龙、药叉、犍闼婆、诃苏罗、迦楼罗、紧那罗、摩睺罗伽、人非人等，无量百千，前后围绕。

　　尔时，众中有一大婆罗门，名无垢妙光，多闻聪慧，人所乐见，常行十善，归信三宝，善心殷重，智慧微细，常恒欲令一切众生，圆满善利，大富丰饶。时婆罗门无垢妙光从座而起，往诣佛所，绕佛七匝，以众香华奉献世尊，无价妙衣、璎珞、珠鬘，持覆佛上，顶礼双足，却住一面，作是请言：“唯愿世尊与诸大众，明日晨朝，至我宅中，受我供养。”尔时世尊，默然许之。

　　时婆罗门知佛受请，遽还所住，即于夜间，广办肴膳，百味饮食，洒扫殿宇，张施幡盖。至明旦已，与诸眷属，持众香华及诸伎乐，至如来所，白言：“时至，愿垂降临。”

　　尔时，世尊软语安慰彼婆罗门无垢妙光，遍告大众宣言：“汝等皆应往彼婆罗门家摄受供养，为欲令彼获大利故。”于时世尊即从座起，才起座已，从佛身出种种光明，间错妙色，照触十方，悉皆警觉，然后趣道。时婆罗门以恭敬心，持妙香华，与诸眷属及天龙八部、释梵四王，先行治道，奉引如来。

　　尔时世尊前路不远，中至一园，名曰丰财。于彼园中有古朽塔，摧坏崩倒，荆棘掩庭，蔓草封户，瓦砾埋隐，状若土堆。尔时世尊迳往塔所，于时塔上放大光明，照耀炽盛，于土聚中出声赞言：“善哉！善哉！释迦牟尼，今日所行极善境界。又婆罗门，汝于今日获大善利。”

　　尔时世尊礼彼朽塔，右绕三匝，脱身上衣，用覆其上，泫然垂泪，涕血交流，泣已微笑。当尔之时，十方诸佛，皆同观视，亦皆流泪，各所放光来照是塔。于时大众惊愕变色，互欲决疑。尔时，金刚手菩萨等，亦皆流泪，威焰炽盛，执杵旋转，往诣佛所，白言：“世尊！此何因缘，现是光相？何如来眼流泪如是？亦彼十方诸佛大瑞光相现前？唯愿如来于此大众解释我疑。”

　　时薄伽梵告金刚手：“此大全身舍利积聚如来宝塔，一切如来无量俱胝心陀罗尼密印法要，今在其中。金刚手！有此法要在是中故，塔即变为重叠无隙，如胡麻子，俱胝百千如来之身；当知亦是，如胡麻子，百千俱胝如来全身舍利之聚，乃至八万四千法蕴亦在其中；九十九百千万俱胝如来顶相亦在其中；由是妙事，是塔所在之处，有大神验，殊胜威德，能满一切世间吉庆。”

　　尔时大众闻佛是说，远尘离垢，断诸烦恼，得法眼净。时众机异，利益亦别。须陀洹果、斯陀含果、阿那含果、阿罗汉果、辟支佛道，及菩萨道、阿鞞跋致、萨波若智，于如是事，各得其一；或有证得初地、二地，乃至十地；或有满足六波罗蜜。其婆罗门远尘离垢，得五神通。时金刚手见此奇特希有之事，白言：“世尊！妙哉奇异，但闻此事，尚获如是殊胜功德，况闻深理，至心起信，得几功德？”

　　佛言：“谛听！汝金刚手，后世若有信男、信女，及复我等四部弟子，发心书写此一经典，即准书写九十九百千万俱胝如来所说一切经典；即过于彼九十九百千万俱胝如来之前，久植善根；即亦彼诸一切如来，加持护念，犹如爱眼，亦如慈母，爱护幼子。若人读诵此一卷经，即为读诵过去、现在、未来诸佛所说经典。由如是故，九十九百千万俱胝一切如来、应、正等觉，侧塞无隙，犹如胡麻，重叠赴来，昼夜现身，加持其人。如是一切诸佛如来，无数恒沙，前聚未去，后群重来，须臾推迁，回转更赴，譬如细沙，在水旋急，不得停滞，回去复来。若有人以香华涂香、华鬘衣服，微妙严具，供养此经，即成于彼十方九十九百千万俱胝如来之前，以天香华，衣服严具，七宝所成，积如须弥，尽以供养，种植善根，亦复如是。”

　　尔时，天龙八部，人非人等，闻是说已，各怀希奇，互相谓言：“奇哉威德！是朽土聚，如来神力所加持故，有是神变。”

　　金刚手复白佛言：“世尊！何因缘故，是七宝塔现为土聚？”

　　佛告金刚手：“此非土聚，乃是殊妙大宝塔耳！由诸众生业果劣故，隐蔽不现。由塔隐故，如来全身非可毁坏，岂有如来金刚藏身而可坏哉！我若灭度，后世末法逼迫之时，若有众生习行非法，应堕地狱，不信三宝，不植善根，为是因缘，佛法当隐，然犹是塔坚固不灭，一切如来神力所持。无智众生惑障覆蔽，徒朽珍宝，不知采用，以是事故，我今流泪，彼诸如来，亦皆流泪。”

　　复次，佛告金刚手言：“若有众生书写此经置塔中者，是塔即为一切如来金刚藏窣都婆，亦为一切如来陀罗尼心秘密加持窣都婆，即为九十九百千万俱胝如来窣都婆，亦为一切如来佛顶佛眼窣都婆，即为一切如来神力所护。若佛像中、窣都婆中安置此经，其像即为七宝所成，灵验应心，无愿不满。其窣都婆，伞盖罗网，轮橖露盘，德宇铃铎，楹础基阶，随力所办，或土或木，若石若砖，由经威力，自为七宝。一切如来于此经典加其威力，以诚实言不断加持。若有有情能于此塔，一香一华礼拜供养，八十亿劫生死重罪一时消灭，生免灾殃，死生佛家。若有应堕阿鼻地狱，若于此塔或一礼拜，或一右绕，塞地狱门，开菩提路。塔及形像所在之处，一切如来神力所护，其处不为暴风、雷电、霹雳所害，不为毒蛇、蚖蝮、毒虫、毒兽所伤；不为狮子、狂象、虎狼、野干、蜂虿之所伤害；亦无药叉、罗刹、部多那、毗舍遮、魑魅、魍魉、癫痫之怖；亦复不为一切寒热诸病，疬瘘、痈疽、疮疣、疥癞所染。若人暂见是塔，能除一切灾难。其处亦无人马六畜、童子童女疫疠之患，不为横死非命所夭，不为刀杖、水火所伤，不为盗贼怨仇所侵，亦无饥馑贫乏之忧。厌魅咒诅，不能得便。四大天王与诸眷属，昼夜卫护；二十八部大药叉将，日月五星，幢云彗星，昼夜护持。一切龙王加其精气，顺时降雨。一切诸天与忉利天，三时下来亦为供养。一切诸仙三时来集，赞咏旋绕，礼谢瞻仰。释提桓因与诸天女，昼夜三时来下供养。其处即为一切如来护念加持，由纳经故，塔即如是。若人作塔，以土石木、金银铜铅书此神咒安置其中，才安置已，其塔即为七宝所成；上下阶级、露盘、伞盖、铃铎、轮樘，纯为七宝。其塔四方如来形相，由法要故，一切如来坚住护持，昼夜不去。其七宝塔全身舍利之妙宝藏,以咒威力，擢竦高至阿迦尼吒天宫之中。塔所串峙，一切诸天，昼夜瞻仰，守卫供养。”

　　金刚手言：“何因缘故，此法如是殊胜功德？”
　　佛言：“当知以此宝箧印陀罗尼威神力故。”
　　金刚手言：“唯愿如来哀愍我等，说是陀罗尼。”
　　佛言：“谛听！思念莫忘！现在、未来一切如来分身光仪，过去诸佛全身舍利，皆在宝箧印陀罗尼。是诸如来所有三身，亦在是中。” 

    尔时世尊即说陀罗尼曰：
    那莫悉怛哩野(四合)地尾(二合)迦南(一)萨婆怛他蘖多喃(二)唵(三)部尾婆嚩娜嚩唎(四)嚩者梨(五)嚩者[齒*來](智皆反六)祖噜祖噜驮啰驮啰(七)萨嚩怛他蘖多(八)驮(引)睹驮梨钵娜[牟*含](二合)婆嚩底(九)惹也嚩梨(十)亩怛梨(二合)萨磨(二合)啰(十一)怛他檗多达磨斫迦啰(十二)钵罗(二合)靺栗多(二合)娜嚩曰罗(二合梨音)冒地满拏(十三)楞迦啰(十四)楞讫哩(二合)谛萨嚩怛他(引)檗多地瑟耻(二合)谛(十六)冒驮野冒驮野(十七)冒地冒地(十八)没[亭*夜]没[亭*夜](十九)参冒驮儞参冒驮野(二十)者攞者攞(二十一)者懒都(二十二)萨嚩嚩啰拏儞(二十三)萨嚩播波尾檗谛(二十四)户噜户噜(二十五)萨嚩戍迦弭檗帝(二十六)萨嚩怛他檗多(二十七)讫哩(二合)娜野嚩日啰(二合)抳(二十八)三婆啰三婆啰(二十九)萨嚩怛他檗多(三十)虞[口*皿]野(二合)驮啰抳亩涅梨(二合三十一)啰没悌苏没悌(三十二)萨嚩怛他檗多(引)地瑟耻(二合)多(三十三)驮睹檗陛娑嚩(二合)贺(三十四)三摩耶(引)地瑟耻(二合)帝娑嚩(二合)诃(三十五)萨嚩怛他檗多讫哩(二合)娜野驮睹亩捺犁(二合)娑嚩(二合)诃(三十六)苏钵罗(二合)底瑟耻(二合)多萨睹(二合)闭怛他檗多地瑟耻(二合)帝户噜户噜吽吽娑嚩(二合)诃(三十七)唵萨嚩怛他檗多(三十八)坞瑟抳(二合)沙驮睹亩捺啰(二合)尼萨嚩怛他檗单娑驮睹尾部使多地瑟耻(二合)帝(三十九)吽吽娑嚩(二合)诃(引四十)

　　尔时，佛说是神咒已，诸佛如来自土聚中出声赞言：“善哉！善哉！释迦世尊，出浊恶世，为利无依无怙众生，演说深法。如是法要，久住世间，利益广多，安稳快乐。”

　　于时佛告金刚手言：“谛听！谛听！如是法要，神力无穷，利益无边，譬如幢上如意宝珠，常雨珍宝，满一切愿。我今略说万分之一，汝宜忆持，利益一切。若有恶人死堕地狱，受苦无间，免脱无期，有其子孙，称亡者名，诵上神咒，才至七遍，洋铜热铁忽然变为八功德池；莲生承足，宝盖驻顶，地狱门破，菩提道开，其莲如飞至极乐界，一切种智自然显发，乐说无穷，位在补处。复有众生重罪报故，百病集身，苦痛逼心，诵此神咒二十一遍，百病万恼一时消灭，寿命延长，福德无尽。若复有人悭贪业故，生贫穷家，衣不隐身，食不续命，[(禾*尤)/里]瘦衰蔽，人所恶贱；是人惭愧，入山折采无主搹华，若磨朽木，持以号香，往至塔前礼拜供养，旋绕七匝，流泪悔过；由神咒力及塔威德，灭贫穷报，富贵忽至，七宝如雨，无所缺乏；但当此时，弥饰佛法，施与贫乏，若有吝惜，财宝忽灭。若复有人为种善根，随分造塔，或泥或砖，随力所办，大如庵罗，高四指许，书写神咒，安置其中，持以香华，礼拜供养，以其咒力及信心故，自小塔中出大香云，香气云光周遍法界，薰馥晃曜，广作佛事，所得功德，如上所说；取要言之，无愿不满。若有末世四辈弟子、善男善女，为无上道，尽力造塔，安置神咒，所得功德，说不可尽。若人求福至其塔所，一华一香礼拜供养，右旋行道，由是功德，官位荣耀，不求自至；寿命富饶，不祈自增；怨家盗贼，不讨自败；怨念咒诅，不厌归本；疫疠邪气，不拔自避；善夫良妇，不求自得；贤男美女，不祷自生；一切所愿，任意满足。若有乌雀、鸱枭、鸠鸽、鸺鹠、狗狼、野干、蚊虻、蚁蝼之类，暂来塔影及踏场草，摧破惑障，觉悟无明，忽入佛家，恣领法财。况有众人，或见塔形，或闻铎声，或闻其名，或当其影，罪障悉灭，所求如意，现世安稳，后生极乐。或人随力，以一丸泥涂塔坏壁，运一拳石扶塔礩倾，由此功德，增福延寿，命终之后成转轮王。若我灭后，四部弟子，于是塔前济苦界故，供养香华，至心发愿，诵念神咒，文文句句放大光明，照触三途，苦具皆辟，众生脱苦，佛种芽萌，随意往生十方净土。若人往在高山峰上，至心诵咒，眼根所及，远近世界，山谷林野，江湖河海，其中所有毛羽鳞甲一切生类，碎破惑障，觉悟无明，显现本有三种佛性，毕竟安处大涅槃中。若与此人往过道路，或触衣风，或踏其迹，或唯见面，或暂交语，如是等人重罪咸灭，悉地圆满。”

　　尔时，佛告金刚手言：“今此秘密神咒经典付嘱汝等，尊重护持，流布世间，不令众生传受断绝。”

　　金刚手言：“我今幸蒙世尊付嘱，唯愿我等为报世尊深重恩德，昼夜护持，流布宣扬一切世间。若有众生书写受持、忆念不断，我等麾催释梵四王、龙神八部，昼夜守护，不暂舍离。”

    佛言：“善哉！金刚手，汝为未来世一切众生大利益故，护持此法，令不断绝。”
    尔时世尊，说此宝箧印陀罗尼，广作佛事，然后往彼婆罗门家，受诸供养，令时人天获大福利，却还所住。

　　尔时大众，比丘、比丘尼、优婆塞、优婆夷，天龙、夜叉、犍闼婆、阿修罗、迦楼罗、紧那罗、摩睺罗伽、人非人等，皆大欢喜，信受奉行。

【回向】
愿以此功德 普及于一切 我等与众生 皆共成佛道
【开经偈】
无上甚深微妙法 百千万劫难遭遇 我今见闻得受持 愿解如来真实义
	
	
	</chapter>
	<chapter name="无量义经">
	【无量义经】 
萧齐天竺沙门昙摩伽陀耶舍译   
德行品第一

　　如是我闻。一时佛在王舍城耆阇崛山中。与大比丘众万二千人俱。菩萨摩诃萨八万人。天龙夜叉乾闼婆阿修罗迦楼罗紧那罗摩睺罗伽诸比丘比丘尼优婆塞优婆夷俱。大转轮王小转轮王。金轮银轮诸转轮王。国王王子国臣国民。国士国女国大长者。各与眷属百千万数而自围绕。来诣佛所头面礼足绕百千匝。烧香散华种种供养。供养佛已退一面坐。

　　其菩萨名曰文殊师利法王子。大威德藏法王子。无忧藏法王子。大辩藏法王子。弥勒菩萨。导首菩萨。药王菩萨。药上菩萨花幢菩萨。花光幢菩萨。陀罗尼自在王菩萨。观世音菩萨。大势至菩萨。常精进菩萨。宝印手菩萨。宝积菩萨。宝杖菩萨。越三界菩萨。毗摩跋罗菩萨。香象菩萨。大香象菩萨。师子吼王菩萨。师子游戏世菩萨。师子奋迅菩萨。师子精进菩萨。勇锐力菩萨。师子威猛伏菩萨。庄严菩萨。大庄严菩萨。如是等菩萨摩诃萨八万人俱。是诸菩萨。莫不皆是法身大士。戒定慧解脱解脱知见之所成就。其心禅寂常在三昧。恬安惔怕无为无欲。颠倒乱想不复得入。静寂清澄志玄虚漠。守之不动亿百千劫。无量法门悉现在前。得大智慧通达诸法。晓了分别性相真实。有无长短明现显白又能善知诸根性欲。以陀罗尼无碍辩才。请佛转法轮。随顺能转。微渧先堕以淹欲尘。开涅槃门扇解脱风。除世热恼致法清凉。次降甚深十二因缘。用洒无明老病死等。猛盛炽然苦聚日光。尔乃洪注无上大乘。润渍众生诸有善根。布善种子遍功德田。普令一切发菩提萌。智慧日月方便时节。扶疏增长大乘事业。令众疾成阿耨多罗三藐三菩提。常住快乐微妙真实。无量大悲救苦众生。是诸众生真善知识。是诸众生大良福田。是诸众生不请之师。是诸众生安隐乐处。救处护处大依止处。处处为众作大导师能为生盲而作眼目。聋劓哑者作耳鼻舌。诸根毁缺能令具足。颠狂荒乱作大正念。船师大船师运载群生渡生死河。置涅槃岸。医王大医王。分别病相晓了药性。随病授药令众乐服。调御大调御。无诸放逸行。犹如象马师。能调无不调。师子勇猛威伏众兽。难可沮坏。游戏菩萨诸波罗蜜。于如来地坚固不动。安住愿力广净佛国。不久得成阿耨多罗三藐三菩提。是诸菩萨摩诃萨。皆有如是不思议功德。

　　其比丘。名曰大智舍利弗。神通目揵连。慧命须菩提。摩诃迦旃延。弥多罗尼子。富楼那。阿若憍陈如等。天眼阿那律。持律忧波离。侍者阿难。佛子罗云。忧波难陀。离婆多。劫宾那。薄拘罗。阿周陀。莎伽陀。头陀大迦葉。忧楼频螺迦葉。伽耶迦葉。那提迦葉。如是等比丘万二千人。皆阿罗汉尽诸结漏无复缚着。真正解脱。

　　尔时大庄严菩萨摩诃萨遍观众坐各定意已。与众中八万菩萨摩诃萨俱。从坐而起来诣佛所。头面礼足绕百千匝。烧散天华天香天衣天璎珞天无价宝。从于空中旋转来下。四面云集而献于佛。天厨天钵器。天百味充满盈溢。见色闻香自然饱足。天幢天幡天幰盖天妙乐具。处处安置作天伎乐。娱乐于佛。即前胡跪合掌。一心俱共同声。说偈赞言。

　　大哉大悟大圣主　　无垢无染无所著
　　天人象马调御师　　道风德香熏一切
　　智恬情怕虑凝静　　意灭识亡心亦寂
　　永断梦妄思想念　　无复诸大阴界入
　　其身非有亦非无　　非因非缘非自他
　　非方非圆非短长　　非出非没非生灭
　　非造非起非为作　　非坐非卧非行住
　　非动非转非闲静　　非进非退非安危
　　非是非非非得失　　非彼非此非去来
　　非青非黄非赤白　　非红非紫种种色
　　戒定慧解知见生　　三明六通道品发
　　慈悲十力无畏起　　众生善业因缘出
　　示为丈六紫金晖　　方整照曜甚明彻
　　毫相月旋项日光　　旋发绀青顶肉髻
　　净眼明照上下眴　　眉睫绀舒方口颊
　　唇舌赤好若丹果　　白齿四十犹珂雪
　　额广鼻修面门开　　胸表卍字师子臆
　　手足柔软具千辐　　腋掌合缦内外握
　　臂修肘长指直纤　　皮肤细软毛右旋
　　踝膝不现阴马藏　　细筋锁骨鹿膊肠
　　表里映彻净无垢　　净水莫染不受尘
　　如是等相三十二　　八十种好似可见
　　而实无相非相色　　一切有相眼对绝
　　无相之相有相身　　众生身相相亦然
　　能令众生欢喜礼　　虔心表敬诚殷勤
　　因是自高我慢除　　成就如是妙色躯
　　我等八万之等众　　俱共稽首咸归命
　　善灭思想心意识　　象马调御无著圣
　　稽首归依法色身　　戒定慧解知见聚
　　稽首归依妙幢相　　稽首归依难思议
　　梵音雷震向八种　　微妙清净甚深远
　　四谛六度十二缘　　随顺众生心业转
　　有闻莫不心意开　　无量生死众结断
　　有闻或得须陀洹　　斯陀阿那阿罗汉
　　无漏无为缘觉处　　无生无灭菩萨地
　　或得无量陀罗尼　　无碍乐说大辩才
　　演说甚深微妙偈　　游戏澡浴法清池
　　或跃飞腾现神足　　出没水火身自由
　　如是法轮相如是　　清净无边难思议
　　我等咸复共稽首　　归依法轮转以时
　　稽首归依梵音声　　稽首归依缘谛度
　　世尊往昔无量劫　　勤苦修习众德行
　　为我人天龙神王　　普及一切诸众生
　　能舍一切诸难舍　　财宝妻子及国城
　　于法内外无所吝　　头目髓脑悉施人
　　奉持诸佛清净戒　　乃至失命不毁伤
　　若人刀杖来加害　　恶口骂辱终不嗔
　　历劫挫身不倦惰　　昼夜摄心常在禅
　　遍学一切众道法　　智慧深入众生根
　　是故今得自在力　　于法自在为法王
　　我等咸共俱稽首　　归依能勤诸难勤

说法品第二

　　尔时大庄严菩萨摩诃萨与八万菩萨摩诃萨。说是偈赞佛已俱白佛言。世尊。我等八万菩萨之众。今者欲于如来法中有所咨问。不审世尊。垂愍听不。佛告大庄严菩萨及八万菩萨言。善哉善哉善男子。善知是时。恣汝所问。如来不久当般涅槃。涅槃之后普令一切无复余疑。欲何所问便可说也。于是大庄严菩萨与八万菩萨。即共同声白佛言。世尊。菩萨摩诃萨欲得疾成阿耨多罗三藐三菩提。应当修行何等法门。何等法门。能令菩萨摩诃萨疾成阿耨多罗三藐三菩提。佛告大庄严菩萨及八万菩萨言。善男子。有一法门。能令菩萨疾得阿耨多罗三藐三菩提。若有菩萨学是法门者。则能疾得阿耨多罗三藐三菩提。世尊。是法门者。号字何等其义云何。菩萨云何修行。

　　佛言。善男子。是一法门。名为无量义。菩萨欲得修学无量义者。应当观察一切诸法。自本来今性相空寂。无大无小无生无灭。非住非动不进不退。犹如虚空无有二法。而诸众生虚妄横计。是此是彼是得是失。起不善念造众恶业。轮回六趣备诸苦毒。无量亿劫不能自出。菩萨摩诃萨如是谛观。生怜愍心发大慈悲将欲救拔。又复深入一切诸法。法相如是生如是法。法相如是住如是法。法相如是异如是法。法相如是灭如是法。法相如是能生恶法。法相如是能生善法。住异灭者亦复如是。菩萨如是观察四相始末。悉遍知已。次复谛观一切诸法。念念不住新新生灭。复观即时生住异灭。如是观已。而入众生诸根性欲。性欲无量故。说法无量。说法无量义亦无量。无量义者。从一法生。其一法者。即无相也。如是无相。无相不相。不相无相。名为实相。菩萨摩诃萨安住如是真实相已。所发慈悲明谛不虚。于众生所真能拔苦。苦既拔已。复为说法。令诸众生受于快乐。善男子。菩萨若能如是修一法门无量义者。必得疾成阿耨多罗三藐三菩提。善男子。如是甚深无上大乘无量义经。文理真正尊无过上。三世诸佛所共守护。无有众魔群道得入。不为一切邪见生死之所坏败。是故善男子。菩萨摩诃萨若欲疾成无上菩提。应当修学如是甚深无上大乘无量义经。 

　　尔时大庄严菩萨复白佛言。世尊。世尊说法不可思议。众生根性亦不可思议。法门解脱亦不可思议。我等于佛所说诸法。无复疑惑。而诸众生生迷惑心故重咨问。世尊。自从如来得道已来四十余年。常为众生演说诸法四相之义。苦义空义无常无我。无大无小无生无灭。一切无相。法性法相本来空寂不来不去不出不没。若有闻者。或得暖法顶法世第一法须陀洹果斯陀含果阿那含果阿罗汉果辟支佛道。发菩提心登第一地第二第三至第十地。往日所说诸法之义。与今所说有何等异。而言甚深无上大乘无量义经。菩萨修行必得疾成无上菩提。是事云何。唯愿世尊。慈愍一切。广为众生而分别之。普令现在及未来世有闻法者无余疑网。

　　于是佛告大庄严菩萨。善哉善哉大善男子。能问如来如是甚深无上大乘微妙之义。当知汝能多所利益。安乐人天拔苦众生。真大慈悲信实不虚。以是因缘必得疾成无上菩提。亦令一切今世来世诸有众生得成无上菩提。善男子。自我道场菩提树下端坐六年。得成阿耨多罗三藐三菩提。以佛眼观一切诸法不可宣说。所以者何。以诸众生性欲不同。性欲不同种种说法。种种说法以方便力。四十余年未曾显实。是故众生得道差别。不得疾成无上菩提。善男子。法譬如水能洗垢秽。若井若池若江若河溪渠大海。皆悉能洗诸有垢秽。其法水者亦复如是。能洗众生诸烦恼垢。善男子。水性是一。江河井池溪渠大海。各各别异。其法性者亦复如是。洗除尘劳等无差别。三法四果二道不一。善男子。水虽俱洗。而井非池。池非江河。溪渠非海。而如来世雄于法自在。所说诸法亦复如是。初中后说。皆能洗除众生烦恼。而初非中。而中非后。初中后说。文辞虽一而义各异。善男子。我起树王诣波罗奈鹿野园中。为阿若拘邻等五人转四谛法轮时。亦说诸法本来空寂代谢不住念念生灭。中间于此及以处处为诸比丘并众菩萨。辩演宣说十二因缘六波罗蜜。亦说诸法本来空寂代谢不住念念生灭。今复于此演说大乘无量义经。亦说诸法本来空寂代谢不住念念生灭。善男子。是故初说中说今说。文辞是一而义差异。义异故。众生解异。解异故。得法得果得道亦异。善男子。初说四谛。为求声闻人。而八亿诸天来下听法。发菩提心。中于处处演说甚深十二因缘。为求辟支佛人。而无量众生发菩提心。或住声闻。次说方等十二部经摩诃般若华严海云。演说菩萨历劫修行。而百千比丘万亿人天无量得须陀洹得斯陀含得阿那含得阿罗汉。住辟支佛因缘法中。善男子。以是义故。故知说同而义别异。义异故。众生解异。解异故。得法得果得道亦异。是故善男子。自我得道初起说法至于今日。演说大乘无量义经。未曾不说苦空无常无我。非真非假非大非小本来不然。今亦不灭一切无相。法相法性不来不去。而众生四相所迁。善男子。以是义故。诸佛无有二言。能以一音普应众声。能以一身。示百千万亿那由他无量无数恒河沙身。一一身中。又示若干百千万亿那由他阿僧祇恒河沙种种类形。一一形中。又示若干百千万亿那由他阿僧祇恒河沙形。善男子。是则诸佛不可思议甚深境界。非二乘所知。亦非十住菩萨所及。唯佛与佛乃能究了。善男子。是故我说微妙甚深无上大乘无量义经。文理真正尊无过上。三世诸佛所共守护。无有众魔外道得入。不为一切邪见生死之所坏败。菩萨摩诃萨若欲疾成无上菩提。应当修学如是甚深无上大乘无量义经。

　　佛说是已。于是三千大千世界六种震动。自然空中雨种种花。天忧钵罗华钵昙摩华拘物头华分陀利华。又雨无数种种天香天衣天璎珞天无价宝。于上空中旋转来下。供养于佛及诸菩萨声闻大众。天厨天钵器。天百味充满盈溢。天幢天幡天幰盖天妙乐具处处安置。作天伎乐歌叹于佛。又复六种震动。东方恒河沙等诸佛世界。亦雨天华天香天衣天璎珞天无价宝。天厨天钵器天百味。天幢天幡天幰盖天妙乐具作天伎乐。歌叹彼佛及彼菩萨声闻大众。南西北方四维上下亦复如是。于是众中三万二千菩萨摩诃萨得无量义三昧。三万四千菩萨摩诃萨得无数无量陀罗尼门。能转一切三世诸佛不退转法轮。其诸比丘比丘尼优婆塞优婆夷。天龙夜叉乾闼婆阿修罗迦楼罗紧那罗摩睺罗伽。大转轮王小转轮王银轮铁轮诸转轮王。国王王子国臣国民。国士国女国大长者。及诸眷属百千众俱。闻佛如来说是经时。或得暖法顶法世间第一法须陀洹果。斯陀含果阿那含果阿罗汉果辟支佛果。又得菩萨无生法忍。又得一陀罗尼又得二陀罗尼。又得三陀罗尼。又得四陀罗尼五六七八九十陀罗尼。又得百千万亿陀罗尼。又得无量无数恒河沙阿僧祇陀罗尼。皆能随顺转不退转法轮。无量众生发阿耨多罗三藐三菩提心。

十功德品第三

　　尔时大庄严菩萨摩诃萨复白佛言。世尊。世尊说是微妙甚深无上大乘无量义经。真实甚深甚深甚深。所以者何。于此众中。诸菩萨摩诃萨及诸四众。天龙鬼神国王臣民诸有众生。闻是甚深无上大乘无量义经。无不获得陀罗尼门。三法四果菩提之心。当知此经。文理真正尊无过上。三世诸佛之所守护。无有众魔群道得入。不为一切邪见生死之所坏败。所以者何。一闻能持一切法故。若有众生得闻是经。则为大利。所以者何。若能修行。必得疾成阿耨多罗三藐三菩提。其有众生不得闻者。当知是等为失大利。过无量无边不可思议阿僧祇劫。终不得成阿耨多罗三藐三菩提。所以者何。不知菩提大道直故。行于险径多留难故。世尊。是经典者不可思议。唯愿世尊。广为大众慈哀敷演是经甚深不思议事。世尊。是经典者。从何所来。去何所至。住何所住。乃有如是无量功德不思议力。令众疾成阿耨多罗三藐三菩提。

　　尔时世尊告大庄严菩萨摩诃萨言。善哉善哉善男子。如是如是如汝所言。善男子。我说是经甚深甚深真实甚深。所以者何。令众疾成阿耨多罗三藐三菩提故。一闻能持一切法故。于诸众生大利益故。行大直道无留难故。善男子。汝问是经。从何所来去至何所住何所住者。当善谛听。善男子。是经本从诸佛宫宅中来。去至一切众生发菩提心。住诸菩萨所行之处。善男子。是经。如是来如是去如是住。是故此经。能有如是无量功德不思议力。令众疾成阿耨多罗三藐三菩提。善男子。汝宁欲闻是经复有十不思议功德力不。大庄严言。愿乐欲闻。

　　佛言。善男子。第一是经。能令菩萨未发心者发菩提心。无慈仁者起于慈心。好杀戮者起大悲心。生嫉妒者起随喜心。有爱著者起能舍心。诸悭贪者起布施心。多憍慢者起持戒心。嗔恚盛者起忍辱心。生懈怠者起精进心。诸散乱者起禅定心。于愚痴者起智慧心。未能度彼者起度彼心。行十恶者起十善心。乐有为者志无为心。有退心者作不退心。为有漏者起无漏心。多烦恼者起除灭心。善男子。是名是经第一功德不思议力。

　　善男子。第二是经不可思议功德力者若有众生得是经者。若一转若一偈。乃至一句。则能通达百千亿义。无量数劫不能演说所受持法。所以者何。以其是法义无量故。善男子。是经譬如从一种子生百千万。百千万中。一一复生百千万数。如是展转乃至无量。是经典者亦复如是。从于一法生百千义。百千义中。一一复生百千万数。如是展转。乃至无量无边之义。是故此经。名无量义。善男子。是名是经第二功德不思议力。

　　善男子。第三是经不可思议功德力者。若有众生得闻是经。若一转若一偈乃至一句。通达百千万亿义已。虽有烦恼如无烦恼。出生入死无怖畏想。于诸众生生怜愍心。于一切法得勇健想。如壮力士能担能持诸有重者。是持经人亦复如是。能荷无上菩提重宝。担负众生出生死道。未能自度已能度彼。犹如船师身婴重病。四体不御安止此岸。有好坚牢船舟。常办诸度彼者之具。给与而去。是持经者亦复如是。虽婴五道诸有之身百八重病常恒相缠。安止无明老死此岸。而有坚牢此大乘经无量义办。能度众生。能如说行者得度生死。善男子。是名是经第三功德不思议力。

　　善男子。第四是经不可思议功德力者。若有众生得闻是经。若一转若一偈乃至一句。得勇健想。虽未自度而能度他。与诸菩萨以为眷属。诸佛如来。常向是人而演说法。是人闻已。悉能受持随顺不逆。转复为人随宜广说。善男子。是人譬如国王夫人新生王子。若一日若二日若至七日。若一月若二月若至七月。若一岁若二岁若至七岁。虽复不能领理国事。己为臣民之所宗敬。诸大王子以为伴侣。王及夫人。爱心偏重常与共语。所以者何。以稚小故。善男子。是持经者亦复如是。诸佛国王是经夫人。和合共生是菩萨子。若是菩萨得闻是经。若一句若一偈。若一转若二转。若十若百若千若万。若亿万亿若恒河沙。无量无数转。虽复不能体真理极。虽复不能震动三千大千国土雷震梵音转大法轮。己为一切四众八部之所宗仰。诸大菩萨以为眷属。深入诸佛秘密之法。所可演说无违无失。常为诸佛之所护念。慈爱偏覆。以新学故。善男子。是名是经第四功德不思议力。

　　善男子。第五是经不可思议功德力者。若善男子善女人。若佛在世若灭度后。其有受持读诵书写如是甚深无上大乘无量义经。是人虽复具缚烦恼未能远离诸凡夫事。而能示现大菩提道。延于一日以为百劫。百劫亦能促为一日。令彼众生欢喜信伏。善男子。是善男子善女人。譬如龙子始生七日。即能兴云亦能降雨。善男子。是名是经第五功德不思议力。

　　善男子。第六是经不可思议功德力者。若善男子善女人。若佛在世若灭度后。受持读诵是经典者。虽具烦恼而为众生说法。令得远离烦恼生死断一切苦。众生闻已修行得法得果得道。与佛如来等无差别。譬如王子。虽复稚小。若王游巡及以疾病。委是王子领理国事。王子是时依大王命如法教令。群寮百官宣流正化。国土人民各随其安。如大王治等无有异。持经善男子善女人亦复如是。若佛在世若灭度后。是善男子。虽未得住初不动地。依佛如是用说教法而敷演之。众生闻已一心修行。断除烦恼得法得果乃至得道。善男子。是名是经第六功德不思议力。

　　善男子。第七是经不可思议功德力者。若善男子善女人。于佛在世若灭度后得闻是经。欢喜信乐生希有心。受持读诵书写解说。如法修行发菩提心。起诸善根兴大悲意。欲度一切苦恼众生。虽未修行六波罗蜜。六波罗蜜自然在前。即于是身得无生忍。生死烦恼一时断坏。即升第七地与大菩萨位。譬如健人为王除怨。怨既灭已王大欢喜。赏赐半国之封皆悉与之。持经男子女人亦复如是。于诸行人最为勇健。六度法宝不求自至。生死怨敌自然散坏证无生忍。半佛国宝封赏安乐。善男子。是名是经第七功德不思议力。

　　善男子。第八是经不可思议功德力者。若善男子善女人。于佛在世若灭度后。有人能得是经典者。敬信如视佛身令等无异。爱乐是经受持读诵书写顶戴如法奉行。坚固戒忍兼行檀度。深发慈悲。以此无上大乘无量义经。广为人说。若人先来都不信有罪福者。以是经示之。设种种方便强化令信。以经威力故。发其人心欻然得回。信心既发。勇猛精进故。能得是经威德势力得道得果。是故善男子善女人。即于是身得无生法忍得至上地。与诸菩萨以为眷属。速能成就众生净佛国土。不久得成无上菩提。善男子。是名是经第八功德不思议力。

　　善男子。第九是经不可思议功德力者。若善男子善女人。若佛在世及灭度后。有得是经欢喜踊跃得未曾有。受持读诵书写供养。广为众人分别解说是经义者。即得宿业余罪重障一时灭尽。便得清净逮得大辩。次第庄严诸波罗蜜。获诸三昧首楞严三昧。入大总持门。得勤精进力。速越上地。善能分身散体遍十方国。拔济一切二十五有极苦众生悉令解脱。是故是经有如此力。善男子。是名是经第九功德不思议力。

　　善男子。第十是经不可思议功德力者。若善男子善女人。若佛在世及灭度后。若得是经发大欢喜生希有心。即自受持读诵书写供养如说修行。复能广劝在家出家人。受持读诵书写供养解说如法修行。既令余人修行是经力故得道得果。皆由是善男子善女人慈心勤化力故。是善男子善女人。即于是身便逮无量诸陀罗尼门。于凡夫地自然初时能发无数阿僧祇弘誓大愿。深能发救一切众生成就大悲广能救苦。厚集善根饶益一切。而演法泽洪润枯涸。以众法药练诸众生安乐一切。渐见超登住法云地。恩泽普润慈被无外。摄苦众生令入道迹。是故此人不久得成阿耨多罗三藐三菩提。善男子。是名是经第十功德不思议力。

　　善男子。如是无上大乘无量义经。极有大威神之力。尊无过上。能令诸凡夫皆成圣果。永离生死而得自在。是故此经名无量义也。能令一切众生于凡夫地生起诸菩萨无量道芽。令功德树蔚茂扶疏增长。是故此经号十不可思议功德力也。

　　于是大庄严菩萨摩诃萨及八万菩萨摩诃萨同声白佛言。世尊。佛所说甚深微妙无上大乘无量义经。文理真正尊无过上。三世诸佛所共守护。无有众魔群道得入。不为一切邪见生死之所坏败。是故此经乃有如是十种功德不思议力。大饶益无量一切众生。令一切诸菩萨摩诃萨各得无量义三昧。或得百千陀罗尼门。或令得菩萨诸地诸忍。或得缘觉罗汉四道果证。世尊慈愍。快为我等说如是法。令我大获法利。甚为奇特。未曾有也。世尊慈恩实难可报。

　　尔时三千大千世界六种震动。于上空中复雨种种华。天忧钵罗华。钵昙摩华。拘物头华。分陀利华。又雨无数种种天香天衣天璎珞天无价宝。于上空中旋转来下。供养于佛及诸菩萨声闻大众。天厨天钵器。天百味充满盈溢。见色闻香自然饱足。天幢天幡天幰盖。天妙乐具处处安置。作天伎乐歌叹于佛。又复六种震动东方恒河沙等诸佛世界。亦雨天华天香天衣天璎珞天无价宝。天厨天钵器天百味。见色闻香自然饱足。天幢天幡天幰盖天妙乐具。作天伎乐歌叹彼佛及诸菩萨声闻大众。南西北方四维上下亦复如是。

　　尔时佛告大庄严菩萨摩诃萨及八万菩萨摩诃萨言。汝等当于此经应深起敬心如法修行。广化一切勤心流布。常当殷勤昼夜守护。普令众生各获法利。汝等真是大慈大悲。以立神通愿力守护是经勿使疑滞。于当来世必令广行阎浮提。令一切众生使得见闻读诵书写供养。以是之故。亦令汝等速得阿耨多罗三藐三菩提。是时大庄严菩萨摩诃萨。与八万菩萨摩诃萨。即从坐起来诣佛所。头面礼足绕百千匝。即前胡跪俱共同声白佛言。世尊。我等快蒙世尊慈愍。为我等说是甚深微妙无上大乘无量义经。敬受佛敕。于如来灭后。当广令流布是经典者。普令一切受持读诵书写供养。唯愿世尊。勿垂忧虑。我等当以愿力。普令一切众生使得见闻读诵书写供养。得是经法威神之力。尔时佛赞言。善哉善哉。诸善男子。汝等今者真是佛子。大慈大悲深能拔苦救厄者矣。一切众生之良福田。广为一切作大良导。一切众生大依止处。一切众生之大施主。常以法利广施一切。尔时大会皆大欢喜。为佛作礼。受持而去。


【回向】
愿以此功德 普及于一切 我等与众生 皆共成佛道

	
	
	</chapter>
	<chapter name="未曾有因缘经">
	未曾有因缘经】 
萧齐三藏沙门释昙景译   
未曾有因缘经卷上

　　如是我闻。一时佛在舍卫国祇树给孤独园。尔时世尊告目犍连。汝今往彼迦毗罗城。问讯我父阅头檀王并我姨母波阇波提。及三叔父斛饭王等。因复慰喻罗睺罗母耶输陀罗。令割恩爱放罗睺罗。令作沙弥。修习圣道。所以者何。母子恩爱。欢乐须臾。死堕地狱。母之与子。各不相知。窈窈冥冥。永相离别。受苦万端。后悔无及。罗睺得道。当还度母。永绝生老病死根本。得至涅槃。如我今也。目连受命。即入禅定。譬如力士屈伸臂顷到迦毗罗城净饭王所。而白王言。世尊殷勤。致问无量起居轻利。气力安不。及大夫人。波阇波提。并三叔父斛饭王等。问讯起居。亦复如是。

　　时耶输陀罗。闻佛遣使来至王所。未知意趣。即遣青衣。令参消息。青衣还白。世尊遣使。取罗睺罗。度为沙弥。耶输陀罗。闻是消息。将罗睺罗。登上高楼。约敕监官。关闭门合。悉令坚牢。时大目连。既到宫门。不能得入。又无人通。即以神力。飞上高楼。至耶输陀罗坐前而立。耶输陀罗。见目连来。忧喜交集。迫不得已。即起恭敬。礼拜问讯。冒涉远途。得无劳也。敕为敷座。请目连坐。问目连曰。世尊无恙。教化众生。不劳神也。遣上人来。欲何所为。目连白曰。太子罗睺。年已九岁。应令出家。修学圣道。所以者何。母子恩爱。少时如意。一旦命终。堕三恶道。恩爱离别。窈窈冥冥。母不知子。子不知母。罗睺得道。当还度母。永度生老病死忧患。得至涅槃。如佛今也。

　　耶输陀罗。答目连曰。释迦如来。为太子时。娶我为妻。奉事太子。如事天神。曾无一失。共为夫妇。未满三年。舍五欲乐。腾越宫城。逃至王田。王身往迎。违戾不从。乃遣车匿白马令还。自要道成。誓愿当归。披鹿皮衣。譬如狂人。隐居山泽。勤苦六年。得佛还国。都不见亲。忘忽恩旧。剧于路人。远离父母。寄居他邦。使我母子守孤抱穷。无有生赖。唯死是从人命至重。不能自刑。怀毒抱恨。强存性命。虽居人类。不如畜生。祸中之祸。岂有是哉。今复遣使。欲求我子为其眷属。何酷如之。太子成道。自言慈悲。慈悲之道。应安乐众生。今反离别人之母子。苦中之甚。莫若恩爱离别之苦。以是推之。何慈之有。白目连曰。还向世尊。宣我所陈。时大目连。更以方便。种种因缘。随宜谏喻。反覆再三。耶输陀罗。绝无听意。辞退还到净饭王所。具宣上事。王闻是已。令唤夫人波阇波提。王告夫人。我子悉达。遣目连来迎取罗云。欲令入道修学圣法。耶输陀罗。女人愚痴。未解法要。心坚意固。缠着恩爱。情无纵舍。卿可住彼重谏谢之。令其心悟。时大夫人。即便将侍从五百青衣。往至耶输陀罗所住宫中。种种方便。随宜谏喻。反覆再三。耶输陀罗。犹故不听。白夫人曰。我在家时。八国诸王。竞来见求。父母不许。所以者何。释迦太子。才艺过人。是故父母。以我配之。太子尔时。知不住世出家学道。何故殷勤。苦求我耶。夫人娶妇。正为恩好。聚集欢乐。万世相承。子孙相续。绍继宗嗣。世之正礼。太子既去。复求罗睺。欲令出家。永绝国嗣。有何义哉。尔时皇后。闻是语已。默然无言。不知所云。

　　尔时世尊。即遣化人。空中告言。耶输陀罗。汝颇忆念往古世时誓愿事不。释迦如来。当尔之时。为菩萨道。以五百银钱。从汝买得五茎莲华。上定光佛。时汝求我。世世所生。共为夫妻。我不欲受。即语汝言。我为菩萨。累劫行愿。一切布施。不逆人意。汝能尔者。听为我妻。汝立誓言。世世所生。国城妻子及与我身。随君施与。誓无悔心。而今何故。爱惜罗睺。不令出家学圣道耶。耶输陀罗。闻是语已。霍然还识宿业因缘。往事明了如昨所见。爱子之情自然消歇。遣唤目连。忏悔辞谢。捉罗睺手。付嘱目连。与子离别。涕泪交流。尔时罗睺。见母愁苦。长跪合掌。辞谢母言。愿母莫愁。罗睺今往定省世尊。寻尔当还。与母相见。时净饭王。为欲安慰耶输陀罗令其喜故。即时召集国中豪族。而告之言。金轮王子。今当往彼舍婆提国。从佛世尊。出家学道。烦卿人人。各遣一子。随从我孙。咸皆唯然。奉大王命。即时合集。有五十人。随从罗睺。往到佛所。头面作礼。

　　佛使阿难。剃罗睺头及其五十。诸公王子。悉令出家。命舍利弗。为其和上。大目揵连。作阿阇梨。授十戒法。便为沙弥。罗睺幼稚。习乐憿慢。耽着嬉戏。不乐听法。佛数告敕。恒不从用。非可如何。尔时舍卫国。波斯匿王。闻佛子罗睺。出家为沙弥。与其群臣夫人太子后宫采女婆罗门居士。恭敬围绕。于其晨朝。来诣佛所。礼拜问讯。并看佛子罗睺沙弥。各一面坐。佛为说法。王及群臣。憍傲习乐。不堪苦坐。听佛说法。辞退欲还。尔时世尊。知王始悟。信根未立。将欲开悟王及群臣。为利益故。告阿难曰。汝可往召沙弥罗云及其眷属。悉皆令集。听佛说法。阿难往召。须臾皆集。佛告王曰。且待须臾。听我说法。王叉手曰。今我此身。习乐来久。不堪苦坐。愿佛垂恕。佛告王曰。此不为苦。所以者何。前身种福。今为人王。常处深宫。五欲恣意。出入导从。脚不触地。何名为苦。三界之苦莫若地狱畜生饿鬼诸难等苦。如此诸苦前已曾说。

　　佛告罗云。佛世难值。法难得闻。人命难保。得道亦难。子今既得人身。值佛在世。何故懈怠。不听法耶。罗云白佛。佛法精妙。小儿意粗。安能听受世尊法也。前已数闻。寻复忘失。徒劳精神。无所一获。及今少年。且放情肆意。至年大时。自当小差堪任受法。佛告罗云。万物无常。身亦难保。汝能保命。至年大不。唯然世尊罗云不能。佛岂不能保子命耶。佛语罗云。我尚不能自保。岂保汝也。罗云白佛。徒劳听法。既不得道。闻法之功。何益于人。佛告罗云。听法之功。虽于今身不能得道。五道受身。多所利益。如我前说。波若智慧。亦名甘露。亦名良药。亦名桥梁。亦名大船。汝不闻乎。罗云白佛。唯然世尊。时波斯匿王。长跪合掌。白天尊曰。如佛所说。波若智慧。有四种名。其义云何。愿佛哀愍。为我说之。佛告王言。欲得闻者。着心谛听。吾今说之。

　　佛言。忆念过去无数劫时。毗摩大国。徙陀山中。有一野干。有师子王追逐欲食。野干惶怖奔走。堕一丘井。不能得出。经于三日。开心分死。而说偈言。

　　祸哉今日苦所逼　　便当没命于丘井
　　一切万物皆无常　　恨不以身餧师子
　　呜呼奈何罪厄身　　贪惜躯命无功死
　　无功而死尚可恨　　况复臭身污人水
　　南无忏悔十方佛　　表知我心净无已
　　前世所造三业罪　　愿于今身偿令毕
　　众罪毕了三业净　　其心不动念真实
　　从是世世遭明师　　如法修行速成佛
　　时天帝释闻佛名　　肃然毛竖念古佛
　　自惟孤露无师导　　耽着五欲自沉没
　　不能得出恩爱狱　　思惟感切目下泪
　　即与诸天八万众　　飞下诣井欲问讯
　　乃见野干在井底　　两手攀土不能出
　　天帝复自思念言　　圣人应现无方术
　　今我虽见野干形　　斯必菩萨非凡器
　　今当请问除我疑　　并令诸天得闻法

　　天帝曰。

　　不闻圣教旷大久　　常处幽冥无师导
　　仁者向说非凡语　　愿为诸天宣法教
　　于时野干仰答曰　　汝为天帝无教训
　　不知时宜甚痴傲　　法师在下自处上
　　都不修敬问法要　　法水清净能济人
　　云何欲得怀贡高　　天帝闻是大惭愧
　　给侍诸天愕然笑　　天王降止大无利
　　而被惭耻甚可悼　　帝释即时告诸天
　　慎莫以此为惊怪　　是我顽弊行不称
　　必当因是闻法要　　即时垂下天宝衣
　　接取野干出于上　　叉手辞谢说不是
　　叩头忏悔愿垂亮　　诸天实尔如尊诲
　　缠绵五欲致迷荒　　皆由不遇善师导
　　为说苦乐常无常　　诸天为设甘露食
　　野干得食生活望　　非意祸中致斯福
　　心怀踊跃庆无量

　　于是野干。心自念言。畜生道中。丑弊困厄。无过野干。智慧力故。乃致如是。复作是念。刑残之命。本非所爱。所以称庆。大欢喜者。为通化耳。此诸痴天。皆蒙帝释先有波若一豪之分。共相随来。皆欲闻法。而自叹言。奇哉奇哉。何慰如之。今当通化。成我功德。复作是念。今日之恩。莫不由我。先师和上。慈哀教授。智慧方便。功德乎。南无力我师。南无我师。南无波若。南无波若。虽复失行生恶趣中。犹识宿命。知其业缘。波若之力。能感诸天。降神来下。接济供养。复得通化。展我微心。时天帝释。告诸天曰。如师言者。定欲说法。我等今来。快得善利。今当人人。叩头丹诚。请令说法。咸然唯诺。即各修敬。偏袒右肩。围绕野干。长跪合掌。异口同音。而说颂曰。

　　善哉善哉　　和上野干　　唯愿说法
　　开化天人　　天人幽冥　　五欲所缠
　　恒恐福尽　　无常所迁　　死堕恶道
　　求拔良难　　从久远来　　数万忆年
　　今始一遇　　良祐福田　　唯垂慈哀
　　宣示法言　　天人得福　　众生亦然
　　愿与和上　　永劫相连　　至成佛道
　　常作因缘　　明人难值　　故立誓言

　　于是野干。见诸天人。殷勤劝请。乐欲闻法。益加欣踊。告天帝曰。忆念我昔。曾见世人。欲闻法者。先敷高座。庄严清净。方请法师。登座说法。所以者何。经法贵重。敬之得福。不宜轻心。自亏福也。诸天闻已。咸然唯诺。脱天宝衣积为高座。须臾之间。庄严校饰。清净第一。野干升座。告天帝曰。吾今说法。正当为二大因缘故。何等为二。一者说法。开化天人。福无量故。二者为报施食恩故。岂得不说。天帝白曰。免井厄难。得全身命。功德应大。尊者云何说法报恩。不及此耶。所以者何。一切天下。皆乐生求安。无欲死者。以是因缘。全命之功。岂得不大。野干答曰。死生之宜。各有其人。有人贪生。有人乐死。何人贪生。其人生世。愚痴幽冥。不知死已。后世更生。违佛远法。不遭明师。杀盗淫欺。唯恶是从。如是之人。贪生畏死。何人乐死。遭遇明师。奉事三宝。改恶修善。孝养父母。敬事师长。和顺妻子。奴婢眷属。谦敬于人。如斯之人。恶生乐死。所以者何。善人死者。福应生天。受五欲乐。恶人死者。应入地狱受无量苦。善人乐死。如囚出狱恶人畏死。如囚入狱。天帝问曰。如尊所诲。全其躯命。无功夫者。诚如所言。其余二功。施食施法。有何功德。唯愿说之。开化盲冥。野干答曰。布施饮食。济一日之命。施珍宝物。济一世之福增益生死。系缚因缘。说法教化。名为法施。能令众生出世间道。出世间道者。凡有三种。一者罗汉。二者辟支佛。三者佛道。此三乘人。皆从闻法。如说修行。有诸众生。免三恶道。受人天福乐。皆由闻法。是故佛说。以法布施。功德无量。天帝白言。师今此身。为是业报应化身乎。野干答言。是罪业报非应化也。天人闻已。肃然惊怖。悲哀伤心。垂泪满目。更起修敬。白野干曰。我意谓是菩萨圣人应现济物。而今方闻罪业果报。未知其故惟垂哀愍。说其因缘。野干答曰。欲闻者善。吾今说之。忆念故世。生波罗捺波头摩城。为贫家子。名阿逸多。刹利种姓。幼怀聪朗。好学是欲。至年十二。追随明师。在于深山。辛苦奉事。研精习学。翘勤不懈。师亦晨夜。切磋教授。不失时节。经五十年。九十六种。经书记论。医方咒术。占相吉凶。灾异祸福。靡所不达。高才智德。名闻四远时阿逸多。伏自惟曰。今日之济。莫不由我尊师和上教化之恩。其功难报。家既贫乏。无为供养。唯当卖身以报师恩。作是念已。长跪白师。弟子今者。欲自卖身以报师恩。其师答曰。山居道士。乞食自存。五无所乏。子今何为。毁卖贵身。欲供我也。子今成就智慧辩才。当转教化天下人民。为法灯明教化之功。岂不足报我之恩也。幸可不须余举动也。时阿逸多。既是智人。不违师教。留住山中。乞食自存。

　　如是不久。国王崩亡。群臣集议。宣令国界。诸名学士。普召使集。令共讲论。谁得胜者。当立为王。时阿逸多。应召来集。与诸学士五百余人。七日之中。共捔试议。无有胜者。群臣欢喜。召婆罗门。拜阿逸多。绍为国王。时阿逸多。见是事已。忧喜交集。而作是念。若作王者。恐有憍溢。贪求快意。为民致患。死入地狱。受苦因缘。若不为者。家贫无禄。无以供养报师重恩。思计反覆。听当受之。为报师恩并养父母。思惟是已。宁受王位。受正位已。即遣忠臣。严驾宝车。幢幡曲盖。香花伎乐。百种饮食。就山迎师。还国供养。别立宫舍。七宝厕填雕文刻镂众彩杂饰。床卧被褥。饮食医药。花果园林。流泉浴池庄校严好。以供养师。阿逸多王。与国臣民夫人采女。日日从师。受十善法。经一百年。

　　尔时边境有二小国。其二小国王。共相怨疾。私立兵马。共相诛罚。经于多年。各不相得。其一国者。名安陀罗。一国名曰摩罗婆耶。安陀罗王。召诸群臣。集共议言。当作何方令得彼国。诸臣答言。阿逸多王。出生寒贱。虽居王位。寒意犹存。从昔已来。奉持十善。不犯外色。虽有宫女。其年并宿。如臣计者。检括国中。不问豪贱。选择名女。足一百人。年少端政。堪适意者。庄严香洁。遣忠良者。赍持重宝。并诸采女。往贡献之。若其纳者。当从王请。强兵百万。助往攻之。无往不伏。即随其计。名女宝物。一时悉办。遣忠良臣。往奉献之。阿逸多王。得诸美女及珍宝物。甚大欢喜。问使者言。彼王奉我。如斯好物。欲望何报。使者白王。摩罗婆国。是大王所统。彼王顽嚚。不知化度。淫乱无道。不理国政。民被其毒。视之若怨。特从大王。请兵百万。助往伏之。奉献之诚。其正在此。王曰甚善。即令拣锐强兵百万。以送与之。安陀罗王。自拣国中。得百万人。一时相助。鸣鼓往伐。百日之中。斗战伤杀。人死过半。方得胜彼。摩罗婆王。悉被刑斩。及其宗族。数千万人。一时倾没。阿逸多王。既得诸女。意迷情惑。忘失本志。奢淫着乐。不理国政。众官群僚。相与作乱。良民之子。略为奴婢。风雨不时。饥饿满道。异方怨敌。遂来侵掠。阿逸多王。从是失国。遂致亡没。从是死已。生地狱中。身被楚毒。缘前学问智慧力故。即识宿命。心自悔责。改恶修善。须臾之间。地狱命终。生饿鬼中。复识宿命。即悔复过。修念十善。须臾之间。饿鬼中死。生畜生中。受野干身。智慧力故。复识宿命。改往修来。奉持十善。复教余众生。令行十善。近逢师子。当时怖惧。堕丘井中。开心分死。冀得生天。离苦受乐。由汝接我。违失本愿。方经辛苦。何时当免。是故我说。汝济我命。无功夫也。天帝难曰。如尊语者。善人求死。是事不然。何以故。师在井底。若不入衣则不得出若不得出。自不得生。今所缘得生。由师入衣。是故当知。非不欲生。云何说言不贪生耶。野干答曰。吾今所以入衣之意。正为三事。大因缘故。何谓为三。一者入衣。不违天帝本志愿故。夫人违志。不果所愿。则致大苦。施人苦恼。在在所生。所愿不果。所求不得。所向不得。自致苦恼。为是等故。非为生也。二者入衣。见诸天意。欲得闻法。欲为诸天。宣通正法。不吝法故。如当不说则为吝法。吝法之罪。世世所生。聋盲喑哑。诸根闭塞。生于边地。痴騃无智。虽生好处。情顽闇钝。所学不成。学不成故。自致苦恼。为是等故。非为生也。譬如世人。因其前世。布施修善。福德因缘。今生为人。所愿从心。富有财物。贫者求乞。悭心吝惜。不肯施与。悭贪果报。生饿鬼中。常患饥渴。裸形无衣。冬时寒冻。身体破裂。暑时大热。无依荫处。如是苦恼。数千万岁。饿鬼罪毕。生畜生中。食草饮水。痴无所知。或食泥上。污露不净。悭贪罪故。受报如是。吝法之愆。亦如此焉。三者入衣。正为宣传通法化耳。利益天人。令开悟故。名为法施。功德无量。为是等故。非求生也。

　　天帝问曰。教化功德。其福云何。唯愿说之。野干答曰。宣传正化。能令众生知死有生。作善获福。为恶受殃。修道得道。缘是功德。转身所生智慧明了。常识宿命。若生天上。为诸天师。若生世间。为金轮王。常以十善。教化天下。若为人王。治以正法。常识宿命。识宿命故。心不放逸。人居尊宠。受五欲乐。多有魔事。来相沮坏。令人意惑。造起恶业。虽复失行。受恶报时。智慧力故。速得免苦。生天福乐。智慧光明。渐渐增长。成菩萨行。至无生忍。是故佛说。教化之功。其福无量。天帝喜曰。善哉善哉。诚如尊教。我等诸天。今日始知财施法施功德因缘差别之相。其财施者。譬如寸灯明小室中。其法施者。犹若日光照四天下。随所行处。能除闇冥。所以者何。日性自明。故能照物。和上今者。亦复如是。本修习故。智慧明了。复以慧明。除众生闇。

　　于时天帝。说是语已。八万诸天。咸然起立。正服修敬。长跪合掌。白野干曰。愿尊垂愍。授十善法。多所饶益。利安众生。亦令和上功德转增。答曰善哉。宜知是时。告天帝曰。受戒之法。先当忏悔。净身口意。何谓身业。杀盗邪淫。何谓口业。妄言两舌恶口绮语。何谓意业。嫉妒嗔恚憍慢邪见。是为十事。禁身口意业。不犯众恶。名为十善。恣身口意。造众恶业。名为十恶。一心丹诚。悔除十恶。十恶灭故。身口意净。三业净故。名为十善。

　　天帝问曰。十善之功。果报云何。野干答曰。曾闻佛说。人行十善。十恶果报。生六欲天。七宝宫殿。五欲自然。百味饮食。寿命无量。父母妻子。六亲眷属。端政净洁。欢喜快乐。假令诸天。持十善者。天上福尽。还生天中。福报转胜。不同世人十善报也。所以者何。世人修善。心道三戒。难可护持。不嗔戒者。先须方便行于慈心。然后能得成不嗔戒也。世人行慈。难得久停。如刀斫水。随破随合。持不嗔戒。亦复如是。嫉妒戒者。发有时节。云何时节。见他得利见他使乐。见他端政见他勇健。见他聪明。见他修福。以要言之。一切胜事。尔时其心。方生嫉妒。是故当知。嫉妒之心。发起有时。其憍慢心。起亦有时。见愚痴者。心起憍慢。见丑陋人。见不净人。见贫穷人。以要言之。聋盲跛瘘。诸根不具。夷蛮胡虏。憍慢之心。见时方起。是故当知。不憍慢戒。发起有时。是故世人。心戒难持。虽复强持。乍得乍忘。是故世人。十善果报。虽受天福。不如诸天十善功德。光明神力。食禄相好。巍巍第一。识宿命事。皆亦如是。是故当知。天人修行十善果报。胜于世人。天帝白曰。如尊所说。人行十善。心道三戒。难为护持。天人亦尔。嫉妒嗔恚。憍慢邪见。如是等心。未曾不有。云何福报胜世人耶。野干答曰。天人虽有不同世人。所以者何。天人福德。苦少乐多。烦恼心轻。世人薄福。乐少苦多。烦恼心重。天帝白曰。诸天昔来。习乐心粗。犹若猿猴。今持十善。后脱废忘。亏犯之时。当云何也。野干答曰。曾闻师说。人行十善。若有犯失。行恶业者。当就贤明。福德之人。随所犯事。发露忏悔。更从受之。如是行者。不失戒也。所以者何。十善戒者。譬如谷苗。烦恼如草。草与正苗。互共相妨。欲长苗故。当除草秽。谷苗净故。收实必多。谷实多故。终无饥乏。

　　尔时天帝及八万诸天。闻是事已。甚大欢喜。不复忧虑福尽无常受恶趣报。伏自惟曰。行善功德。虽无苦报。然有生死。不免无常。兼有他化自在天王。见人修福。心怀嫉妒。为作留难。忘失善道。令造恶业。恶业因缘。应受苦报。白野干曰。修何功德。常得不死。不令魔王所惑乱也。野干答曰。曾闻师说。发菩提心。修菩萨业。魔王波旬。不能沮坏。心不惑故。在在所生。智慧明了。慧明了故。常识宿命。识宿命故。不起恶业。心清净故。得无生法忍。无生忍故。于道不退。远离生死。忧恼苦患。天帝白曰。修菩萨道。应行何法。野干答曰。曾闻师说。求佛道者。从元而起。先当广学诸法因缘。解因缘故。信心坚固。信根力故。能起精进。精进力故。不起一切恶业因缘。纯善之心。无放逸故。智慧成就。智慧力故。总摄一切三十七品助菩提道。

　　天帝问曰。如尊教者。三十七品。其义弘深。非是粗怀卒能得了。云何得入菩萨道行。野干答曰。曾闻师说。修菩萨道者。先以方便。调伏诸根。何谓方便。谓六波罗蜜。四无量心。是名方便。调伏诸根。天帝白曰。六波罗蜜。其义云何。唯愿说之。野干答曰。第一布施。破悭贪心。无遗惜故。二者守善。不行恶故。三者遭逢恶事心能堪忍不怀报故。四者精进修行。道业不懈退故。五者收摄其心不邪念故。六者修习智慧。照除烦恼无明闇故。是则名为六波罗蜜。六波罗蜜方便之力。调伏诸根。复有四事。调伏诸根。何谓为四。一者慈心。二者悲心。三者喜心。四者舍心。是为四事。名无量心。天帝问曰。云何行慈。野干答曰。见苦厄人。当起慈心。为作救护。皆令得所。何谓为悲。见诸众生。无明爱故。造生死业。五道受苦。不能自免。是故我今不应懈怠。当勤精进。修习智慧。速成佛道。得佛道已。当以智慧光明。照除众生无明黑闇。令见大明免众苦缚。虽未成佛。凡所施为。一切善业。回施众生。令得安乐。众生有罪。我当代受。是名悲心。何谓为喜。若见世人修行善业求三乘果。劝助随喜。见受乐人。心亦随喜。见端政人。见勇健人。见富贵人。见智慧人。见慈心人。见孝顺人。以要言之。一切善人。劝助随喜。是为喜心。何谓为舍。凡所施为。一切功德。行恩于人。不望现报。不望生报。不望后报。是名为舍。成就四事。名四无量心。众生无量故。慈心无量。众生无量故。悲亦无量。众生无量故。喜亦无量。众生无量故。舍亦无量。是故名为四无量心。连前六度。名十波罗蜜。十波罗蜜。总摄一切菩萨道行。时天帝释。闻野干说十善行法功德因缘。复闻菩萨行菩提道因缘义趣。疑网结解。欢喜踊跃。充遍其身。即与八万侍从诸天。更起修敬。叉手合掌。白野干曰。弟子今日。八万诸天。一心同时。发菩提心。如和上说。菩萨道行。当具奉行。唯愿和上。随喜听许。野干答曰。宜知是时。斯则是其本心所望。于是天帝。白野干曰。和上饮食。法用云何。唯愿教示。当设供养。野干答曰。其所食法。不中人闻。何以故。罪业因缘所食之物。极是不净。形似畜生。不异饿鬼。幸可不须问其所食物。天帝白曰。和上饮食。好亦当示。恶亦当语。弟子今当随所便宜施设供养。野干答曰。常食师子虎狼屎尿。及食冢间死人骸骨。弊衣皮革脱不能得。如斯之食。饥穷所逼。亦食泥土。罪苦果报。从生至死。虽食不净。未曾充饱。时天帝释及诸天众。闻野干说饮食之相。悲哀感结。涕泪伤心。白野干曰。弟子现欲施设供养。如师言者。所愿不果。非可如何。今还天宫。当作何方报师重恩。野干答曰。汝等今者。从我闻法。还于天上。展转教化。开悟诸天。不问男女乃至一人。令信受行。非但报我。亦报一切诸佛之恩。随所教化。而自增长诸天福德。何况教化。开悟多人。功报无量。诸天起立。白野干曰。弟子之徒。今还天宫。未审和上何时当舍此罪报身得生天堂共相见也。野干答曰。限至七日。当舍罪身生兜率天。汝等便可愿生彼天。何以故。兜率天中。多有菩萨。说法教化。为诸天人求佛道故。天帝白曰。如尊教者。弟子眷属。于忉利天。福尽命终。皆应生彼兜率陀天。与师相见。奉侍教授。誓如今也。说是语已。以天花香。散野干上。于是别去。诸天去已。于时野干。不离本坐。一心专念。十善行法。不行求食。七日命终。生兜率天。为天王子。复识宿命。复以十善。教化诸天。

　　佛告王曰。尔时野干。即我身是。时天帝释。舍利弗是。时阿逸多。教授大师。忧波达者。弥勒是也。八万诸天者。今娑婆国土。八万菩萨不退者是。佛言大王。忆念往昔。从初发意。修菩提行。乃至无生。于其中间。常与弥勒舍利弗等。为求法故。勤加精进。不顾躯命。追逐明师。亲近奉侍。研精学问。成就智慧。智慧力故。于五道中。随所生处。教化成就。无量众生。令得度苦。至今成佛。皆由波若智慧方便。断除一切结习因缘。成等正觉。复以智慧。于娑婆国土。教化众生。度三有苦。是故我说波若智慧。有四名义。时波斯匿王。及其眷属。闻佛说已。心意开解。更起作礼。欢喜踊跃。倚立合掌。而白佛言。世尊。今来见佛。快得善利。听佛说法。不知疲懈。所以者何。世尊先说。四真谛法。十二因缘。出世间道。情根钝故。慌慌不解。以不解故。身体疲懈。今闻佛说菩萨行法。虽未全解。心甚爱乐。渴仰欲闻。情无厌足。弟子今欲发菩提心求无上道。唯愿世尊哀愍听许。教示菩萨所行法度。当如说行。

　　佛告王曰菩萨法行。如上所说。身口意业。十善道行。十波罗蜜。总摄一切助佛道法。汝能行乎。王曰如世尊说。十善行法。心道三法。难得护持。当云何受。令不漏失。佛告王曰。世人心粗。譬如猿猴。为诸烦恼风所动转。是故欲行十善道者。不得迟久。欲修十善。当限三时。何谓三时。从晨至食。名为上时。经一食顷。名为中时。行百步时。名为下时。受十善法。随其所堪。于一时中。将护其心。坚持三戒。无令漏失。是则名为修行十善。王曰如世尊说。限三时持十善行者。其功盖微。云何生福。佛告王曰。人修十善。时节虽促。功报弥广。何以故。心道三戒。难守护故。虽少时持。果报无量。譬如有人于百年中积聚薪草。以火焚之。须臾灭尽。是故当知。少时修善。能灭无量恶业重罪。又如攒火。加勤用力。须臾得火。火之功力。能烧天下草木丛林。须尽乃息。大王当知。人修十善。亦复如是。须臾之功。能灭无量恶业重罪。能令行者。起菩提芽。萌芽成故。渐渐增长。至成佛果。

　　王闻是已。更起作礼。甚大欣庆。得未曾有。白世尊曰。弟子今者。大得善利。所以者何。闻世尊说。修十善道。功德因缘。能令众生成菩提芽。弟子今者。志乐菩提。当勤修行。心不退却。佛说是时。随从王者。群臣吏民。后宫夫人。四部弟子。天龙鬼神。人非人等。五千余人。皆发无上菩提道意。尔时波斯匿王。国大夫人。出入行来。常使四人。名扇提罗(扇提罗者汉言石女无男女根故名石女)。最大筋力。令此四人。担皇后舆。皇后所乘。七宝辇舆。留在祇洹精舍门外。敕诸黄门。令守护之。黄门转令四扇提罗。守夫人舆。其身自往佛边听法。扇提罗等。各于舆下。睡眠不识。时有凶人。偷取夫人珍宝辇舆一摩尼珠。尔时黄门。暂出看舆。不见宝珠。心中惶怖。惧夫人责。问石女言。使汝守舆。何故偷珠各各答言。实不偷也。黄门大怒。鞭打石女。苦痛彻骨。时有一石女。自审不偷横受楚毒。奔走逃突入精舍中。称怨大唤众皆闻之莫知所由。

　　佛语阿难。汝可出往彼黄门所。无令横鞭无过之人。何以故。此四石女者。乃是皇后前世之师。自无过罪。何以横鞭。自造后世恶业因缘。是时皇后。闻佛此语。即起恭敬。合掌白佛。如世尊说。四担舆石女。乃是皇后前世时师。迷意不解。惟愿世尊。说其因缘。令诸会众普得闻知。佛告皇后。唤石女来。于世尊前。验其虚实。皇后奉命。即遣黄门。摄之将来。时四石女。见佛叩头啼哭。长跪合掌。白世尊曰。实不偷珠。有何因缘。横罗此罪。鞭打楚痛。身体破坏。世尊告言。罪业因缘。自身所造。非父母为。非从天堕。人行善恶。受苦乐报。如响应声。贪现前利。心行邪谄。不知后世累劫受殃。夫恶从心生。反以自贼。如铁生垢。消毁其形。王叉手白佛。前后说法。皆有因缘。令四石女。先世本业有何因缘愿佛为说。开悟盲冥多所利益。众人蒙祐。

佛说未曾有因缘经卷下

　　佛告王曰。欲闻者善。着心谛听。吾今说之。

　　佛复惟曰。今我法中。有诸比丘。言行不同。心口相违。或为利养钱财饮食。或为名誉要集眷属。或有厌恶。王法役使出家为道。都无有心向三脱门。度三有苦。以不净心。贪受信施。不知后世。弥劫受殃。偿其宿债。为是等故。岂得不说。佛告王曰。忆念过去。无数劫时。有一大国。名裴扇阇。有一女人。名曰提违。婆罗门种。夫丧守寡。其家大富。都无儿息。又无父母。守孤抱穷。无所恃怙。婆罗门法。若不如意。便生自烧身。诸婆罗门。时时共往到提违所。教化之曰。今身之厄。莫不由汝前身罪故何谓为罪。不敬奉事诸婆罗门。又不孝顺父母。夫婿复无慈心。养育儿子。有是罪故。致令今身抱孤守厄。汝今若不修福灭罪。后世转剧。堕地狱中。当尔之时。悔无所及。

　　提违问曰。当作何福。得灭罪耶。婆罗门曰。灭罪二种。其罪轻者。手自髡头。香汤洗浴。入天庙中。忏悔辞谢那罗延天。请婆罗门。足一百人。施设饮食。设饮食已。以乳牛百头从犊子者。嚫婆罗门。然后罪灭。所以者何。诸婆罗门。修净梵行。不食酒肉五辛葱蒜。唯仰牛乳。以为食资。令施主檀越灭罪生福。世世所生。所愿从心。汝今罪重。应以家中一切所有诸珍宝物。布施五百大婆罗门。诸婆罗门得布施已。当为咒愿。令汝后生常得大富。欲灭罪者。于恒水边。积薪自烧。诸婆罗门。当复咒愿。令汝前身所造一切轻重过罪。一时灭尽。后世更生。无复余殃。父母兄弟夫婿儿子。寿命无量。快乐无极。于是提违。便许可之。决定开心。当自烧身。便敕家奴。将十乘车。入山伐樵。规以自烧。

　　尔时国中。有一道人。名钵底婆(齐言辩才)。精进持戒。多闻智慧。常以慈心。教化天下。令改邪就正舍恶修善。传闻提违欲自烧身。心生怜愍。往诣其所。问提违言。办具薪火。欲何所为。提违答言。欲自烧身灭除殃罪。辩才答曰。汝身罪业。随逐精神。不与身合。徒苦烧身。安能灭罪。夫人祸福。随心而起。心念善故。受报亦善。心念恶故。受恶果报。心念苦乐。受报亦尔。如人饿死。则作饿鬼。苦恼死者。受苦恼报。欢喜死者。受欢喜报。安隐快乐。果报亦尔。汝今云何。于苦恼中。求欲灭罪。望善报也。幸可不须。于理不通。

　　复次提违。如困病人。为苦所逼。若有恶人。来至其所。呵骂病人。以手抟耳。于意云何。尔时病人。宁有善心。无忿恼不。提违答言。其人困病。未见人时。常怀忿恼。况被抟耳。而当无忿。辩才告曰。汝今如是。先身罪故。守穷抱厄。常怀忧恼。复欲烧身。欲离忧恼。当可得不。如困病人。得人呵骂。尚增苦恼。百千万倍。况自烧身。猛炎起时。身体焦烂。气息未绝。心未坏故。当尔之时。身心被煮。神识未离。故受苦毒。烦闷心恼。从是命终。生地狱中。地狱苦恼。尤转增剧。百千万倍。求免甚难。况欲烧身求离苦也。复次提违譬如车牛厌患车故。欲使车坏。前车若坏。续得后车。扼其项领。罪未毕故。人亦如是。假令烧坏百千万身。罪业因缘相续不灭。如阿鼻狱。烧诸罪人。一日之中。八万过死。八万更生。过一劫已。其罪方毕。况复汝今。一过烧身。欲求灭罪。何有得理。

　　尔时辩才。种种因缘。为说正法提违女人。心开意解。改志易操。烧身意息。白辩才言。当设何意。令得灭罪。辩才答言。前心作恶。如云覆月。后心起善。如炬消闇。汝今幸有欲灭罪意。自有方便。我能令汝不费一钱。乃至不经毫分之苦。灭除殃罪。现世安隐。后更生处。善愿从心。提违闻已。心大欢喜。忧怖即除。如重罪囚蒙赦欲。出即起修敬。礼拜问讯。即敕婢使。为敷高座。[毯-炎+瞿]毹毾[毯-炎+登]。锦绣綩綖。严饰第一。散花烧香。劝请辩才。令登高座。辩才受请。即升高座。提违女人。即率家内奴婢眷属五百余人。围绕辩才。叩头恭敬。合掌而立。

　　提违女人。白辩才言。尊向所说。灭罪事由。虽怀欣庆。犹有微疑。惟愿为说。除罪之法。当如法行。辩才答曰。起罪之由。出身口意。身业不善。杀盗邪淫。口业不善。妄言两舌恶口绮语。意业不善。嫉妒嗔恚憍慢邪见。是为十恶。受恶果报。今当一心丹诚忏悔。若于过去。若于今身。有如是罪。今悉忏悔。出罪灭罪。当自立誓。从今已往。不敢复犯。并为我等先人父母夫婿兄弟。所有过罪。我今一心。代其忏悔。我弟子提违。以今忏悔。改恶修善。福德因缘。施与一切受苦众生。令其得乐。众生有罪。我当代受。复立誓言。缘我今日改邪就正。悔罪修福。从是因缘。舍身受身至成佛道。常遭明师。遇善知识。寿无量命。常与父母夫婿儿子六亲眷属。常相保守。不经苦患。莫如今也。于是辩才。告提违言。悔过灭罪法皆如是。

　　于是提违。及其眷属。于辩才前。长跪合掌。白辩才言。弟子之徒。奉尊教诲。如法忏已。愿尊更赐余善法教。当勤奉行。增本功德。辩才告曰。今当诚心归佛归法归比丘僧。如是三说。今当尽形受十善道。我弟子某甲。从今尽形。不杀不盗不邪淫。是身善业。不妄言两舌不恶口绮语。是口善业。不嫉妒嗔恚憍慢邪见。是意善业。是则名为十善戒法。尔时辩才。教授提违十善法已。提违眷属。欢喜踊跃。尽心奉行。提违女人。为设种种百味饮食及诸珍宝。长跪叉手。白辩才言。愿尊留神。垂愍教化。今当为尊造立宫室。随所便宜。终身奉事。辩才答曰。汝今以能舍邪就正。净修十善。为正法子。复以十善。教化天下。则为已报师徒重恩。汝已得度。我不宜留。吾今复当往化余处。

　　尔时提违。知师不住。运辇库藏诸珍宝物。以奉上师。冀得留意。辩才不受。辞退便去。于是提违。心自念言。今日之济。莫不由我。尊师和上。开悟成就。教授重恩。苦请不留。又复不受珍宝之物。当如之何。悲感伤心。涕泪交流。叩头辞谢。于是别去。

　　辩才去后。提违女人。与其眷属五百余人。常以十善法。展转相化。经于多时。尔时国中。忽遇谷贵。人民饥饿。时有五比丘。懒惰懈怠。不修学问经书义理。又不专行持戒精进。世人轻慢。不供养之。贫穷困苦。无复生理。五人议曰。夫人生计。随时形宜。人命至重。何宜守死。各共乞索。办具绳床。于旷野中。扫洒净洁。华幡庄严。依次而坐。外形似禅。内思邪浊。世人见之。谓是圣人。赍持供养。百种饮食。云集供养。于是五人。饱足有余。尔时提违。闻是事已。遣人访觅。信还报曰。有五圣人。独坐山泽。世人云集。如事天神。提违欢喜。而自庆言。我愿果矣。明旦即敕。严驾宝车。香华伎乐。诣五比丘。提违到已。礼拜问讯。施设供养。饮食毕已。提违眷属。恭敬合掌。白比丘曰。

　　尊德至重　　无上福田　　众生蒙祐
　　不宜自轻　　弟子愚意　　欲请尊灵
　　临顾贫舍　　展释微诚　　唯愿慈哀
　　济度群生　　弟子亦有　　清净园林
　　流泉浴池　　严饰光荣

　　提违眷属。叩头再三。时五比丘。知其意至。便许可之。

　　提违欢喜。辞还家中。即遣使人。庄严宝车。迎五比丘。还家供养。提违女人。有好园林。去舍不远。其园纵广。足满十顷。流泉浴池。奇杂花果。鵁鶄鸳鸯。清净严好。于其园中。造立堂舍。众宝庄校。其堂舍中。敷置床席。众妙卧具。香洁第一。令五比丘止住其中。提违女人。终身奉事。随时便宜。饮食汤药。供给使令。不失时节。时五比丘。既被主人恩厚供养。安隐快乐。而自庆言。何忽如之。夫人生世。种种方宜。求觅财利。以救贫乏。虽得如意。不如我等。都不劳身。而食福禄。此岂不由智慧力乎。其五比丘。察见主人殷勤意重。而共议言。虽得主人随宜供给。日富岁贫。不能济人。岁寒富乐。我等今宜更施方便。求觅钱财。充为后时受五欲乐。作是论已。更相易代。差遣一人。游诸聚落。宣语诸人。唱如是言。彼四比丘。闲居寂静。护持禁戒。断绝酒肉。不食葱蒜。称于梵行。修禅止观。证无漏业不久修行。成阿罗汉。则为天下无上福田。众人闻已。赍持种种钱财饮食。运集来诣。恭敬供养。如是多年。提违女人。直心敬信。随宜供养。欢喜无厌。寿尽命终。生化乐天。其五比丘。专行巧伪。邪浊心故。福尽命终。生地狱中。八千亿劫受。大苦报。地狱罪毕。受饿鬼形。魑魅魍魉。如是展转。经八千劫。饿鬼罪毕。受六畜身。偿其主人。先世供养。业报因缘。或作骆驼驴骡牛马。随其主人所受福处。常以筋力。报偿主人。如是展转。复八千世。畜生罪毕。虽获人身。诸根闇钝。无男女根。名为石女。自尔以来。八千世中。常以筋力。报偿主人。于今不息。佛告王曰。尔时提违者。皇后是也。尔时辩才者。目连是也。时五比丘。即今皇后随从担舆。扇提罗等。五人是也。王白佛言。如世尊说。五人起因。今者唯见担舆四人。其余一人。为何所在。佛告王曰。其一人者常在宫内。修治厕溷除粪者是。皇后闻已。肃然毛竖。心怀怖惧。更起礼佛。倚立合掌。而白佛言。如世尊说。扇提罗等。是我前世因缘。师者实怀忧怖。恐犯逆罪。所以者何。夫人师者应修恭敬。顶戴礼拜。是其宜也。而反使担车舆随从不异牛马。以是因缘。甚怀怖惧。愿佛垂哀。听我忏悔。佛告之曰。皇后福德。自无过罪。何故疑惧。众生殊性。业行不同。善者受福。恶自受殃。皇后本时。直心清净。信乐修福。福德因缘。自尔以来。世世所生。常遭明师。信受教悔。从善入善。从禄入禄。至于今日。食福自然。值佛出世。前身福德。因缘力故。复闻正法。如说修行。以是因缘。无罪咎也。其扇提罗五人因缘。由其本时。邪浊佞谄。无有慈心。受汝供养。罪业因缘。偿其宿债。

　　皇后白曰。今闻佛说。本业因缘。弟子疑解。更无忧惧也。此扇提罗。罪业果报。何当毕也。弟子今者。放扇提罗。不敢驱使。随意东西。唯愿世尊。说法开悟。令其心解。改恶修善。速得免苦。佛告之曰。今欲令我开化其者。唤彼宫内除粪者来。皇后即时。遣使令唤。扇提罗来。使者受命。须臾将来。扇提罗等。五人聚集。于佛前立。世尊大慈。先以善言。慰劳之曰。汝等诸子。体气康和。安隐快乐。无苦恼不。五人怒曰。佛不知时。所以者何。昼夜勤苦。鞭杖使役。不暇得息。有何乐哉。佛岂不知如是事乎。而反问人快乐以不。佛告五人。今身之苦。皆由前世邪浊谄曲。怀不善心。受人供养。罪业因缘。展转所生。至于今身。偿罪因缘。犹故未毕。汝若欲求免恶果报者。今应至心丹诚悔过。改恶修善。从是因缘。可得免苦。扇提罗等。闻佛语已。忿怒隆盛。反背向佛。不欲听闻。佛以神力。令一化佛对其前立。方便慰喻。劝令忏悔。扇提罗等。又反面向东。复有化佛。对前而立。复反向西。复有化佛。四维上下。皆有佛对。扇提罗等。见佛围绕。五人即时。称怨大唤。而作是言。我等今者。是弊恶罪人。佛今何为苦见逼耶。尔时世尊。还摄化佛。为一佛身。

　　佛告大众。国王太后。诸比丘等。汝等见是扇提罗不。咸言唯然。汝等当知。众生罪业。有二种障。一者业障。二者烦恼障。其罪轻者。有烦恼障。重罪业障。扇提罗等。具有二障。重罪障故。不得受化。非可如何。

　　尔时皇后。见扇提罗不受佛化。哀感伤心。语五人曰。自今以后。永解因缘。随意东西。无忧快乐。扇提罗等。长跪涕泪。白皇后言。我等五人。奉事大家。有何等愆。非意今日被驱弃损。若有不称。惟愿弘恕使役如前。于是皇后辞让再三。扇提罗等。不欲离去。皇后白佛。弟子至意。放扇提罗。不肯欲离。当如之何。佛告之曰。扇提罗等。偿债未毕。因缘系缚。不令得去。非可如何。且顺其意。复其事业。偿因缘毕自当得脱。佛告王曰。夫人修福。谦虚敬重。直心清净。行于道业。功德无量。火不能烧。水不能漂。偷劫盗贼。不能得便。国王强力。不能动转。如今皇后。受天福也。人行恶心。贪现前利。如扇提罗。历世受殃。于今不息。虽遇圣化。如风过耳。罪业力故。反生怨嫉。窈窈冥冥。何时当免。

　　尔时世尊。慈悲心故。告诸比丘。如我前说。人身难得。值佛时难。法难得闻。终寿亦难。汝等诸子。前身微善。得生人道。遇佛在世。闻法信受。割断恩爱。离别父母兄弟妻子六亲眷属。出家为道。如囚免狱。应舍恶从善。中表相应。言行无异。少欲知足。不贪世荣。忍饥耐渴。志在无为。研精学问。弃捐众恶。庄严智慧。修无漏业。出生死海。复以智慧。顺化天下。使行十善。是则名为自度度人。应菩萨业。尔时会中。有诸比丘。闻佛说已。自忖所行。身口意业。不称道法。五百余人。即起修敬。叩头忏悔。叉手合掌。而白佛言。如世尊教。三不善业。我等悉有。今于佛前。发露忏悔。惟愿天尊。表察其诚。从今以往。誓不为非。当如法行。愿佛证知。佛言诸子。三界圣尊。众生之父。子今悔恶修善甚是所欣。当随喜尔。

　　复有五百粗行比丘。闻说是已。即起修敬。叩头向佛白言世尊。我等不堪修出家道。所以者何。从昔以来。为利养故。行于邪浊。有虚无实。受人供养。负债滋多。为是等故。实怀忧惧。今欲舍道还归俗缘。愿佛垂听。佛告比丘。善哉善哉。吾助尔喜。所以者何。夫人入行。如把刃持毒。不能堪者。不如不为。何以故。执持不勤。反为害故。汝等今者。信于业报。有惭愧心。惭愧因故。除灭过罪。增长善根。弥勒菩萨。后成佛时。初会说法。当得上度。又告比丘。宁割身肉。以用供口。不以邪心受人施也。甚难甚难。慎之慎之。

　　尔时佛子罗睺罗等。五十沙弥。闻佛说彼扇提罗等。祸所由起因缘本末。甚大忧惧。即各修敬。头面礼佛。叉手合掌白言。世尊。今闻说此扇提罗等宿业因缘受苦果报。甚怀怖惧。所以者何。和上舍利弗大智福德。为国中豪族。所见知识。众人竞共云集供养。饷致最上甘珍美味。小儿愚痴。无有福德。食人如是妙甘饮食。后世当复偿其因缘。受苦果报如扇提罗。是故我等实怀忧虑。彼诸长德。五百比丘。尚不能堪。退道还俗。而况小儿。无智慧者。愿佛垂哀。赐听我属舍道还家冀免罪酬不经苦厄。尔时世尊。告罗睺罗。汝今畏罪。欲得还家。求离苦者。是事不然。何以故。如有二人乏食饥饿。忽遇主人。为设种种肥浓美味。其人饥饿。贪食过饱。然此二人。一者有智。二者愚痴。有智之人。自知食过身体沉重嚬呻欠呿。恐致苦患。即诣明医。谦虚下意。叩头求救。请除苦患。良医即赐摩檀提药。令其服之。其人即吐腹中宿食。吐宿食已。令近暖火。禁节消息。其人因是。得免祸患。终保年寿。安隐快乐。其无智者。不知食过。谓是鬼魅。消费家财。横杀生命。祠祭鬼神。欲求济命。唐费功夫。腹中宿食。遂成生风。生气转筋。绞切心痛。因是死亡。生地狱中。累世受苦。由无智焉。

　　佛言。汝罗睺罗。畏罪还家。如彼无智愚痴人也。夫人求福。欲离罪者。当谦虚精勤。亲近明师。修习智慧。悔恶罪业。改往修来。从是渐渐。智慧成就。慧成就故。消灭众罪。如我前说。日光威力。能除众冥。人修智慧。亦复如是。缘汝先有善根因缘遭值我。时舍利弗等。如彼明医能济苦患。而得不死。子今何为舍明入暗。沙弥罗睺白言。世尊。诸佛智慧。犹如大海。罗睺等心。犹如毫末。岂能受持。如来智慧。佛告罗睺。如天雨渧。后不及前。虽不相及。能满大器。修学智慧。亦复如是。从小微起终成大器。成大器已。转成余器。如是展转。满无量器。是则名为自利利人。自利利人。名为大士。如我今也。罗睺罗等。闻佛说已。心开意解。无复忧虑。如世尊教。当具奉行。不敢疑也。

　　尔时会中。国王太子。名曰只陀。闻佛所说。十善道法。因缘果报。无有穷尽。长跪叉手。白天尊曰。佛昔令我。受持五戒。今欲还舍受十善法。所以者何。五戒法中。酒戒难持。畏得罪故。世尊告曰。汝饮酒时。为何恶耶。只陀白佛。国中豪强。时时相率。赍持酒食。共相娱乐。以致欢乐。自无恶也。何以故。得酒念戒。无放逸故。是故饮酒。不行恶也。佛言善哉善哉。只陀汝今已得智慧方便。若世间人。能如汝者。终身饮酒。有何恶哉。如是行者。乃应生福。无有罪也。夫人行善。凡有二种。一者有漏。二者无漏。有漏善者。常受人天快乐果报。无漏善者。度生死苦。涅槃果报。若人饮酒。不起恶业欢喜心故。不起烦恼。善心因缘。受善果报。汝持五戒。何有失乎。饮酒念戒。益增其福。先持五戒。今受十善。功德倍胜十善报也。时波斯匿王白言。世尊。如佛所说。心欢喜时。不起恶业。名有漏善者。是事不然。何以故。人饮酒时。心则欢喜。欢喜心故。不起烦恼。无烦恼故。不行恼害。不害物故。三业清净。清净之道。即无漏业。世尊忆念。我昔游行猎戏忘将厨宰。于深山中。觉饥欲食。左右答言。王朝去时。不被命敕令将厨宰。即时无食。我闻是语已。走马还宫。教令索食。王家厨监。名修迦罗。修迦罗言。即无现食。今方当作。我时饥逼。忿不思惟。嗔怒迷荒。教敕傍臣。斩杀厨监。臣被王教。即共议言。简括国中唯此一人。忠良直事。今若杀者。更无有能为王监厨称王意者。时末利夫人。闻王教敕杀修迦罗。情甚爱惜。知王饥乏。即令办具好肉美酒。沐浴名香。庄严身体。将诸伎女。往至我所。我见夫人。庄束严丽。将从妓女。好酒肉来。嗔心即歇。何以故。末利夫人。持佛五戒。断酒不饮。我心常恨。今日忽然。将酒肉来。共相娱乐。展释情故。即与夫人。饮酒食肉。作众伎乐。欢喜娱乐。恚心即灭。夫人知我忘失怒意。即遣黄门。辄传我命。令语外臣。莫杀厨监。即奉教旨。我至明旦。深自悔责。愁忧不乐。颜色憔悴。夫人问我。何故忧愁。为何患耶。我言吾因昨日为饥火所逼。嗔恚心故。杀修迦罗。自计国中。更无有人堪监我厨如修迦罗者。为是之故悔恨愁耳。夫人笑曰。其人犹在。愿王莫愁。我重问曰。为实如是。为戏言耶。答言实在。非虚言也。我令左右唤厨监来。使者往召。须臾将来。我大欢喜。忧恨即除。

　　王白佛言。末利夫人。持佛五戒。月行六斋。一日之中。终身五戒。以犯饮酒妄语二戒。八斋戒中。顿犯六戒。此事云何。所犯戒罪。轻耶重耶。世尊答曰。如此犯戒。得大功德。无有罪也。何以故。为利益故。如我前说。夫人修善。凡有二种。一有漏善。二无漏善。末利夫人。所犯戒者。入有漏善。不犯戒者。名无漏善。依语义者。破戒修善。名有漏善。依义语者。凡心所起善。皆无漏业。王白佛言。如世尊说。末利夫人。饮酒破戒。不起恶心。而有功德。无罪报者。一切人民。亦复皆然。何以故。我念近昔。舍卫城中。有诸豪族。刹利王公因小诤竞。乃致大怨。各各结谋。兴兵相罚。两家并是国中豪种。复是亲戚。非可执录。纷纭斗战。不从理谏。深为忧之。复自念言。昔太子时。先王大臣。名提违罗。恃其门宗。富贵豪强。而见轻慢。形调戏弄。剧于畜生。当时忿恚。情实不分。意欲诛灭。力所不堪。诉向父王。复不听省。怀毒抱恨。非可如何。以是因缘。饮食损常。懊恼愁悴。尔时太后。见我愁苦。种种谏晓。愁故不息。于是太后。爱子情重。便遣使人。求觅好酒。劝我令饮。即白母言。先祖相承。事那罗延天。奉婆罗门。今若饮酒。惧恐天怒。为婆罗门之所啧罚。太后当时。惧子致命。于夜静时。关闭宫门。不令异人黄门婢使而得知者。太后语言。夫天神者。有慈悲心。救一切苦。婆罗门者。皆应如是。子今愁毒。唐自失命。天神岂能救子命耶。宁当服药。消散忧患。得全身命。诸婆罗门。未得天眼。安能知子隐密事也。逼迫再三。俯仰从之。既饮酒已。忘失愁恨。太后见子。还复颜色。心即欢喜。召集宫女。作唱伎乐。三七日中。受五欲乐。所追忿恨。从是得息。思惟是已。即敕忠臣。令办好酒。及诸甘膳。又使宣令国中豪族群臣士民。悉皆令集欲有所论。国中大事。诸臣诤竞。两徒眷属。各有五百应召来集。于王殿上。庄严太乐。王敕忠臣。办琉璃碗。受三升许。诸宝碗中。盛满好酒。我于众前。先吃一碗。王曰今论国中大事。想无异心。坐此会也。今当人人办此一碗。甘露良药。然后论事。咸言唯诺。奉大王命。并敕伎官。作唱太乐。诸人得酒。并闻音乐。心中欢乐。忘失仇恨。沛然无忧。王复持碗。白诸君曰。士夫修德。历世相承。遵奉圣教。不应差违。诸君何为。因于小事。忿诤如之。若不忍者。恐亡国嗣。是故重谏。幸息诤事。诸臣白曰。敬奉重命。不敢违也。因是和平。王白佛言。诸人起诤。不因于酒。然因得酒。息忿诤心。而得太平。此岂非是酒之功也。

　　复次世尊。察见世间。穷贫小人。奴客婢使。夷蛮之人。或因节日。或于酒店。聚会饮酒。欢乐心故。不须人教。各各起舞。未得酒时。都无是事。是故当知。人因饮酒。则致欢乐。心欢乐时。不起恶念。不起恶念。则是善心。善心因缘。应受善报。复次世尊。猕猴得酒。尚能起舞。况于世人。如世尊说。施善善报。施恶恶报。如世间人。缘前布施福德因缘。今致大富。贫者从乞悭惜不与。悭贪因缘。受饿鬼报。或有世人。若男若女。受形端正。男人好者。为女所爱。女人好者。男情所乐。若有强力。制断男女。不令会合。不得合故。则致忧苦。此之殃罪。当归何处。末利夫人。皆由前身以好施人故。今得好报。世尊云何。令持五戒。月行六斋。六斋之日。不得庄严香华服饰。又复不听作倡伎乐。又复不听附近夫婿爱好之姿。竟何所施。徒亡其功。岂非苦也。

　　佛告王曰。大王所难。非不如是。末利夫人。在年少时。若我不敕令受戒法修智慧者。云何当有今日之德也。以能得度。复度王身。如斯之功。复归谁也。末利夫人。受我教故。如说而行。故使今日成就智慧方便解脱。复次大王。譬如世人家有一子。欲令成故。及其幼年。将诣学堂。与师令教文艺书疏人望礼仪。学堂之法。皆有制令。呵啧杖罚。禁节饮食。不得睡眠。出入行来。不失节度。有违犯者随罪轻重。计而行罚。儿畏杖故。专心就学。至年大时。高才博闻。靡所不知。复以所知。转教余人。末利夫人。奉斋持戒。亦复如是。复次大王。如富楼那。妒嫉心故。割断恩爱。辞别父母。舍离妻子。入山习学。被服草衣。忍寒耐苦。自立誓言。要当讽诵九十六种经书记论。悉令通达。不尔不还与父母相见。足二十年。一切通达。还王舍城。头戴炬火。以铜鍱腹。陌上而行。而自唱言。我一切智。来至我所。而谓我言。儞瞿昙沙门。竟何所知。我言痴人。而说颂曰。

　　若多少有闻　　自大以憍人
　　是如盲执烛　　照彼不自明

　　时富楼那。闻是语已霍然心悟。舍炬解腹。五体投地。惭愧悔过。皆由多闻智慧。诸根利故。未起之顷。断三界漏。得罗汉道。智慧之力。譬如调象随钩而转。大王当知。夫习学者。皆由禁制摄五情根。然后通达无所挂碍。名无碍智。无碍智者。具四辩也。今富楼那。具四辩才。皆由慊苦勤学所得。是故我说。夫慧解者。有七德才。何谓为七。第一信才。二精进戈。第三戒才。四惭愧才。第五闻才。六为舍才。七定慧才。是为七才。末利夫人。具此七才。大王当知。末利夫人。虽为女身。高才智博。非同凡人。皆由少来。慎身口意。一心专念。修习智慧。智慧力故。名为解脱。复以智慧。解悟天下。尔时世尊。因罗睺沙弥。为诸大众。说颂曰。

　　闻为金翼鸟　　威势武力强
　　闻为行宝藏　　所在相利益
　　闻为大桥梁　　济度众苦厄
　　闻为大船师　　济渡生死海
　　多闻令志明　　以明智慧增
　　智则博解义　　见闻行法安
　　多闻能除忧　　能以定为欢
　　善解甘露法　　从是得泥洹
　　闻为知律法　　解疑亦见正
　　从闻舍非法　　行到不死处
　　仙人敬事闻　　诸天亦复然
　　捡心不放逸　　积闻成圣智
　　慧能散忧患　　亦除非邪衰
　　欲求安隐吉　　当奉事明者
　　盲从是得眼　　如暗中得烛
　　开导世间人　　如明将无目
　　是故应舍痴　　离慢豪富乐
　　务学事明者　　是名积聚德

　　尔时世尊。说是偈已。复告王曰。王今福德。聪朗博义。皆由前世亲觐明师。慊苦奉侍。习学所致。因缘果报。今为人王。智慧明达。陆宜抚接。世间难有。是故我说。般若智慧有四种义。是故当知。求三乘人。当学般若。苦欲离三恶八难苦患。欲受人天快乐果报。以要言之。求一切福德。皆应修学智慧方便。如我前说。阿逸多王。勤苦习学。智慧力故。虽复失行生恶趣中。常识宿命。识宿命故。改恶修善。速得解脱。感致诸天。济接供养。以智慧力为诸天师。以是因缘。我说般若有四种义。尔时波斯匿王。闻佛所说。智慧方便。功德因缘。甚大欢喜。太子只陀。夫人太后。群臣士民。一切大众。莫不解悟。各各修敬。为佛作礼。复座如故。王叉手曰。如佛所言。世人修善。凡有二种。一有漏善。二无漏善。有漏无漏。二义归一。世尊。云何说差别耶。佛告王曰。人有二品。一者利根。二者钝根。为钝根人。说二种善。利根之人。不说二也。所以者何。众源泉流。终归一海。钝根之人。诸根暗塞。是故为说分别法耳。

　　尔时国王。太子只陀白佛世尊。十善戒法。有差别也。同一义耶。妄语戒义。一耶多耶。若一义者终不可持。若差品者。愿佛说之。佛告之曰。妄语有二。一重二轻。何谓为重。若受戒人。不修智慧。愚痴无智。不能教化兴隆佛法为是之故。人所轻慢。不得供养贫穷困苦为供养故外现精进。内行邪浊。展转相教。宣向诸人。比丘苦行精进。得禅境界。或言见佛见龙见鬼。如是之人名大妄语。犯是罪者堕阿鼻狱。又复妄语。能令杀人破坏人家复有妄语违失期契。令他嗔恨。如是名为下妄语也。行如是者。名为犯戒。堕小地狱。其余调戏。及诸私理。匿禁之事。或有言无。或无言有。不犯戒也。太子只陀。闻说是已。即于佛前。受十善道法。白佛言世尊。弟子今日疑悔已除。发三菩提心。愿佛证知。佛言善哉。甚大随喜宜知是时。王白佛言。如佛所说。十方贤圣明达众生。因缘果报者。我父先王。奉事外道。随持禁戒。绝于酒肉五辛葱蒜。供养梵天。日月水火。常行布施。求梵天福。年年常用千头乳牛。施婆罗门。计四十年。四万头牛。诸婆罗门。食其乳酪生酥熟酥醍醐等味。如斯功德。生何天也。愿佛垂哀分别教示。令诸行者普得闻知。佛告王曰。前王果报。今在地狱。所以者何。不值善时。不遇善友。无善方便。虽修功德。不得免罪。布施之功不亡失也。罪后毕时。方当受福。大王当知。夫人修福。不与罪合。不共合故。要须方便。令得灭罪。何谓方便。谓善知识。何谓善友。谓正见人。是为善友。常以正教。调伏其心。何谓正教。谓观无常苦空无我十二因缘。缠着生死。修四真谛见苦断习证灭修道。行六波罗蜜。四无量心。是为方便。调伏诸根。根调伏故。定慧成就慧成就故。其心正直。心正直故。能起精进精进心故。能起戒慎。戒慎究竟。定慧明了。慧明了故。游诸万行。通达无碍。行无碍故。名为解脱。解脱心者。即涅槃也。是则名为善知识也。大王当知。明师善导是大因缘不可轻也。大王今者遭贤遇圣。皆由前世因缘果报。闻法信解。复能解人。是故我说。明人难值而不比有。其所生处。族亲蒙庆。是故当修般若智慧。

　　王白佛言。闻世尊说。智慧方便。皆已贯心。如世尊说。祸福不同。我先帝大王。有何恶业。受苦报耶。佛告王曰。先帝大王。有六种罪。何谓六种。一者傲慢妒弊。事无粗细。便起鞭罚。不忍辱故。二者贪爱宝货。断事不平。致令天下怀怨恨故。三者游猎嬉戏。苦困人民。伤害众生所爱命故。四者禁闭宫女。不得从意。受大苦故。五者耽着女色。得新厌旧。抚接不平。致怨恨故。六者畏婆罗门。偷食酒肉五辛葱蒜。恐被呵责。行诈伪故。是为六事。罪业因缘。生地狱中。

　　王白佛言。若如是者。佛未出时。弟子亦有如斯之罪。当如之何。修十善行。令得成就无滞碍也。佛告王曰。如我先说。日光出时。众冥悉灭。有余暗不。王曰灯火之光。尚能灭暗。况日光明。威势力也。今王福德。闻佛说法。成就智慧。喻若日光灭一切暗。无余罪也。王白佛言。我父所事。婆罗门师。精进智慧。修习苦行。为求福故。不惜身命。或有投岩。五热炙身。或断饮食。求生梵天。或大积薪。生自烧身。或有翘脚。张口向日。或于高树。以绳系脚。而自倒悬。或卧刺棘。抱石磓胸。有如是等种种苦行。苦行之功。福德因缘。归何所耶。佛答之曰。如吾前说。行苦苦报。行乐乐报。汝不闻乎。王言世尊。制诸弟子。令持禁戒。非为苦耶。夫人饥时。不即得食。烦恼横起。忿怒隆盛。不自觉识。起嗔怀害。杀修迦罗。如斯之事。累世受苦。岂非恶也。佛告王曰。吾前所以制中前食者。为诸比丘。舍外道法。于我法中。出家为道。先习苦行。饥饿心故。得诸弟子。肥美饮食。贪食过饱。食不消故。则致众病。是故制食。非为饥苦。求福德也。又节食者。见诸比丘。纵横乞食。无有昼夜。食无时节。为诸外道之所讥责。而作是言。瞿昙沙门。自言道精。何以不如外道法也。是故节食。非于饥苦。而求福也。以要言之。所制禁戒。正为痴人无方便慧。非为智人知时宜也。如我前说。般若智慧。即是解脱。智者所受。圣所行处。王闻是已。益加欢喜。更起恭敬。为佛作礼。一切大众。皆亦如是。

　　波斯匿王。长跪合掌。白世尊曰。今此大众。闻佛所说。疑网结解。犹如日光消除暗冥。得见大明。如此之功。其恩难报。诸弟子等。当以何方施设供养。报今世尊斯重恩耶。佛告王曰。及诸会众。甘露法教。其功难报。假令有人。于恒沙劫。尽心奉事。佛法圣众。衣食卧具。疾病医药。于意云何。其福多不。王曰甚多。不可称量。佛告王曰。甘露法者。精妙难量。济无粗细。非天世人福德之力所能报也。唯有一事。能报佛恩。何谓为一。常以慈心。以其所解。一切善法。展转开化。乃至一人。令其信心成就智慧。展转教化。无有穷尽。譬如一灯燃无量灯。如是行者。乃名为报师徒重恩。大王当知。欲报师徒解脱恩者。以还智慧。解脱众生。如是行者。则为供养三世诸佛。非但供养报一师也。王叉手白。宣传圣教。开悟群生。令行正见。修习圣道。其福云何。唯愿垂哀。开导众生。佛告王曰。若善男子善女人。从师闻法。一句一义。展转教化。乃至一人。未信令信。未解令解。如是功德。无量无边。非是凡夫所能知也。大王假使有人。于千岁中。饮食医药上妙衣服。供养恭敬佛法圣众。其福多不。王言甚多。不可称量。佛言大王。善男子善女人。从师闻说诸佛正教。展转教化。乃至一人。令其信解。其所得福。复过于彼。千万亿倍。不及其一。何以故。法化之功。应无量故。

　　佛告阿难。如此法教。精勤宣化。一切人民。其福无量。阿难我今。以此无上妙法。付嘱于汝。宣布教化。过度众生。则为供养一切诸佛。阿难叉手。白世尊曰。佛嘱此经。当何名之。佛告阿难。此经教者。名未曾有说因缘经。当勤修行。尔时波斯匿王。只陀太子。夫人后宫。四部弟子。释梵诸天。八部龙神。八十万人。闻佛所说。皆大欢喜。各各发心。向三脱门。礼佛辞退。如法奉行。


【回向】
愿以此功德 普及于一切 我等与众生 皆共成佛道

【说明】
1、本文件根据乾隆大藏经进行整理
2、如果是读诵，经里面如果有附加的分品或分卷等可以不必读诵，以保持读经的连续性
3、相关资料请浏览佛门网（网址：www.fomen123.com）


【开经偈】
	无上甚深微妙法 百千万劫难遭遇 我今见闻得受持 愿解如来真实义
	
	</chapter>
	<chapter name="佛说首楞严三昧经">
	佛说首楞严三昧经】 
姚秦三藏鸠摩罗什译   

佛说首楞严三昧经卷上

　　如是我闻：一时，佛在王舍城耆阇崛山中，与大比丘僧三万二千人俱。菩萨摩诃萨七万二千，众所知识得陀罗尼，成就辩才乐说无尽，安住三昧而不动转，善能了知无尽之慧，得深法忍入深法门，于诸无量阿僧祇劫所修善法皆悉成就，摧伏众魔降诸怨敌，摄取最尊严净佛土，有大慈悲诸相严身，于大精进得到彼岸，善知一切言辞方便，所行威仪具足清净，悉以得住三解脱门，以无碍智通达三世，发决定心不舍一切，忆念义趣堪忍智慧，其诸菩萨德皆如是。其名曰：转不退法轮菩萨、发心即转法轮菩萨、无碍转法轮菩萨、离垢净菩萨、除诸盖菩萨、示净威仪见皆爱喜菩萨、妙相严净王意菩萨、不诳一切众生菩萨、无量功德海意菩萨、诸根常定不乱菩萨、实音声菩萨、一切天赞菩萨、陀罗尼自在王菩萨、辩才庄严菩萨、文殊师利法王子菩萨、弥勒菩萨、须弥顶王菩萨、海德宝严净意菩萨、大严净菩萨、大相菩萨、光相菩萨、光德菩萨、净意菩萨、喜王菩萨、坚势菩萨、坚意菩萨，如是等菩萨摩诃萨七万二千人。及三千大千世界所有释、梵、护世天王，并诸天、龙、夜叉、乾闼婆、阿修罗、迦楼罗、紧那罗、摩睺罗伽、人与非人，众所知识多种善根，乐大法者皆来集会。
　　尔时，坚意菩萨在大会中，作是念言：“我于今者当问如来，以是所问，欲守护佛种、法种、僧种，令诸魔宫隐蔽不现，摧伏自大增上慢者，未种善根者今当令种，已种善根者当令增长；若有未发阿耨多罗三藐三菩提心者当令发心，已发心者令不退转，已不退者当令疾得阿耨多罗三藐三菩提；计有所得住诸见者，皆悉令发舍离之心；乐小法者令不疑大法，乐大法者令生欢喜。”作是念已即从座起，偏袒右肩，右膝著地，合掌向佛白佛言：“世尊，我今欲于如来法中少有所问，唯愿听许。”
　　佛告坚意：“随汝所问，吾当解说，令汝欢喜。”
　　坚意菩萨白佛言：“世尊，颇有三昧，能令菩萨疾得阿耨多罗三藐三菩提，常得不离值见诸佛，能以光明普照十方，得自在慧以破诸魔，得自在智，获自然智，得无生智，能不随他得，不断辩才，尽未来际得如意足受无量命，乐声闻者示声闻乘，乐辟支佛者示辟支佛乘，乐大乘者为示大乘，通达声闻法而不入声闻道，通达辟支佛法而不入辟支佛道，通达佛法而不毕竟灭尽，示现声闻形色威仪而内不离佛菩提心，示现辟支佛形色威仪而内不离佛大悲心，以如幻三昧力示现如来形色威仪，以善根力示现在于兜率天上，现受后身入于胞胎，初生出家坐佛道场，以深慧力现转法轮，以方便力现入涅槃，以三昧力现分舍利，以本愿力现法灭尽？唯然世尊，行何三昧，能令菩萨示现如是诸功德事而不毕竟入于涅槃？”
　　佛告坚意菩萨言：“善哉！善哉！坚意，能问如来如是之义。当知汝能多所饶益安乐众生，怜愍世间利安天人，今世后世菩萨蒙益。当知汝已深种善根，供养亲近过去无量百千亿佛，遍行诸道降魔怨敌，于佛法中得自在智，教化守护诸菩萨众，已知一切诸佛法藏，曾于恒河沙等佛所成就问答。坚意，如来于此众会之中，不见天、龙、夜叉、乾闼婆及诸声闻、求辟支佛者能作是问。唯有汝等大庄严者，乃能启发如是之问。汝今谛听，善思念之，吾当为汝说诸菩萨成就三昧，得是功德复过于此。”
　　坚意白佛言：“愿乐欲闻。”
　　佛告坚意：“有三昧名首楞严，若有菩萨得是三昧，如汝所问，皆能示现于般涅槃而不永灭，示诸形色而不坏色相，遍游一切诸佛国土而于国土无所分别，悉能得值一切诸佛而不分别平等法性，示现遍行一切诸行而能善知诸行清净，于诸天人最尊最上而不自高憍慢放逸，现行一切魔自在力而不依倚魔所行事，遍行一切三界之中而于法相无所动转，示现遍生诸趣道中而不分别有诸道相，善能解说一切法句以诸言辞开示其义，而知文字入平等相于诸言辞无所分别，常在禅定而现化众生，行于尽忍、无生法忍，而说诸法有生灭相，独步无畏犹如师子。”
　　尔时，会中诸释、梵、护世天王，一切大众皆作是念：“我等犹尚未曾闻是三昧名字，何况得闻解说其义？今来见佛快得善利，皆共得闻说首楞严三昧名字。若善男子、善女人求佛道者，闻首楞严三昧义趣信解不疑，当知是人必于佛道不复退转，何况信已受持读诵，为他人说如说修行！”时诸释、梵、护世天王，皆作是念：“我等今当为佛如来敷师子座、正法座、大上人座、大庄严座、大转法轮座，当令如来于我此座说首楞严三昧。”是中人人各各自谓：“唯我为佛敷师子座，余人不能。”
　　尔时，释、梵、护世天王各为如来敷师子座，庄校清净端严高显，无量宝衣以敷其上，悉皆张施众妙宝盖，又以众宝而为栏楯，于座左右无量宝树枝叶间错行列相当，垂诸幢幡张大宝张，众宝交络悬诸宝铃，众妙杂华以散其上，诸天杂香烧以熏之，金银众宝光明间错，种种严净靡不具有。须臾之间于如来前，有八万四千亿那由他宝师子座，悉于众会无所妨碍。一一天子不见余座，各作是念：“我独为佛敷师子座，佛当于我所敷座上说首楞严三昧。”时诸释、梵、护世天王，敷座已竟，各白佛言：“唯愿如来坐我座上说首楞严三昧。”即时世尊现大神力，遍坐八万四千亿那由他师子座上。诸天各各见佛坐其所敷座上，不见余座。有一帝释语余释言：“汝观如来坐我座上。”如是释、梵、护世天王，各相谓言：“汝观如来坐我座上。”有一释言：“如来今者，但坐我座，不在汝座。”
　　尔时，如来以诸释、梵、护世天王宿缘应度，又欲少现首楞严三昧势力，亦为成就大乘行故，令诸众会皆见如来遍在八万四千亿那由他宝师子座。一切大众皆大欢喜得未曾有，各从座起合掌礼佛，咸作是言：“善哉！世尊，威神无量，令诸天子各满所愿。”
　　其诸天子所为如来施设座者，见佛神力皆发阿耨多罗三藐三菩提心，俱白佛言：“世尊，我等为欲供养如来，灭除一切众生苦恼，守护正法不断佛种，是故皆发阿耨多罗三藐三菩提心。愿令我等于未来世作佛如是威神之力，如今如来所作变现。”
　　尔时，佛赞诸天子言：“善哉！善哉！如汝所说，为欲利益一切众生，发阿耨多罗三藐三菩提心，是为第一供养如来。”
　　时梵众中有一梵王，名曰等行，白佛言：“世尊，何等如来为是真实？我座上是？余座上是？”
　　佛告等行：“一切诸法皆空如幻，从和合有无有作者，皆从忆想分别而起，无有主故随意而出，是诸如来皆是真实。云何为实？是诸如来本自不生，是故为实；是诸如来今后亦无，是故为实；是诸如来非四大摄，是故为实；诸阴入界皆所不摄，是故为实；是诸如来如先中后等无差别，是故为实。梵王，是诸如来等无差别。所以者何？是诸如来以色如故等，以受想行识如故等。以是故等，是诸如来以过去世如故等，以未来世如故等，以现在世如故等，以如幻法故等，以如影法故等，以无所有法故等，以无所从来无所从去故等，是故如来名为平等。如一切法等，是诸如来亦复如是；如一切众生等，是诸如来亦复如是；如诸一切世间佛等，是诸如来亦复如是；如一切世间等，是诸如来亦复如是，是故诸佛名为平等。梵王，是诸如来不过一切诸法如故，名为平等。梵王当知，如来悉知一切诸法如是平等，是故如来，于一切法名为平等。”
　　等行梵王白佛言：“未曾有也！世尊，如来得是诸法等已，以妙色身示现众生。”
　　佛言：“梵王，是皆首楞严三昧，本行势力之所致也。以是事故，如来得此诸法等已，以妙色身示现众生。”
　　说是法时，等行梵王及万梵天，于诸法中得柔顺忍。尔时，如来还摄神力，诸佛及座皆不复现，一切众会唯见一佛。
　　尔时，佛告坚意菩萨：“首楞严三昧，非初地、二地、三地、四地、五地、六地、七地、八地、九地菩萨之所能得，唯有住在十地菩萨，乃能得是首楞严三昧。何等是首楞严三昧？谓修治心犹如虚空(一)；观察现在众生诸心(二)；分别众生诸根利钝(三)；决定了知众生因果(四)；于诸业中知无业报(五)；入种种乐欲入已不忘(六)；现知无量种种诸性(七)；常能游戏华音三昧，能示众生金刚心三昧，一切禅定自在随意(八)；普观一切所至诸道(九)；于宿命智得无所碍(十)；天眼无障(十一)；得漏尽智非时不证(十二)；于色无色得等入智(十三)；于一切色示现游戏(十四)；知诸音声犹如响相(十五)；顺入念慧(十六)；能以善言悦可众生(十七)；随应说法(十八)；知时非时(十九)；能转诸根(二十)；说法不虚(二十一)；顺入真际(二十二)；善能摄伏众生之类(二十三)；悉能具足诸波罗蜜(二十四)；威仪进止未曾有异(二十五)；破诸忆想虚妄分别(二十六)；不坏法性尽其边际(二十七)；一时现身住一切佛所(二十八)；能持一切佛所说法(二十九)；普于一切诸世间中自在变身犹如影现(三十)；善说诸乘度脱众生常能护持三宝不绝(三十一)；发大庄严尽未来际而心未曾有疲惓想(三十二)；普于一切诸所生处常能现身随时不绝(三十三)；于诸生处示有所作(三十四)；善能成就一切众生(三十五)；善能识知一切众生(三十六)；一切二乘不能测量(三十七)；善能具知诸音声分(三十八)；能使一切诸法炽盛(三十九)；能使一劫作阿僧祇劫(四十)；阿僧祇劫使作一劫(四十一)；能使一国入阿僧祇国(四十二)；阿僧祇国使入一国(四十三)；无量佛国入一毛孔(四十四)；一切众生示入一身(四十五)；了诸佛土同如虚空(四十六)；身能遍至无余佛土(四十七)；使一切身入于法性皆使无身(四十八)；一切法性通达无相(四十九)；善能了知一切方便(五十)；一音所说悉能通达一切法性(五十一)；演说一句能至无量阿僧祇劫(五十二)；善观一切法门差别(五十三)；知善同异略广说法(五十四)；善知出过一切魔道(五十五)；放大方便智慧光明(五十六)；身口意业智慧为首(五十七)；无行神通常现在前(五十八)；以四无碍智能令一切众生欢喜(五十九)；现神通力通一切法性(六十)；能以摄法普摄众生(六十一)；解诸世间众生语言(六十二)；于如幻法无有所疑(六十三)；一切生处遍能自在(六十四)；所须之物随意无乏(六十五)；自在示现一切众生(六十六)；于善恶者皆同福田(六十七)；得入一切菩萨密法(六十八)；常放光照无余世界(六十九)；其智深远无能测者(七十)；其心犹如地水火风(七十一)；善于诸法章句言辞而转法轮(七十二)；于如来地无所障碍(七十三)；自然而得无生法忍(七十四)；得如实心诸烦恼垢所不能污(七十五)；使一切水入一毛孔不娆水性(七十六)；修集无量福德善根(七十七)；善知一切方便回向(七十八)；善能变化遍行一切诸菩萨行(七十九)；佛一切法心得安隐(八十)；已得舍离宿业本身(八十一)；能入诸佛秘密法藏(八十二)；示现自恣游戏诸欲(八十三)；闻无量法具足能持(八十四)；求一切法心无厌足(八十五)；顺诸世法而不染污(八十六)；于无量劫为人说法皆令谓如从旦至食(八十七)；示现种种癃残跛蹇聋盲喑哑以化众生(八十八)；百千密迹金刚力士常随护侍(八十九)；自然能观知诸佛道(九十)；能于一念示受无量无数劫寿(九十一)；现行一切二乘仪法而内不舍诸菩萨行(九十二)；其心善寂空无有相(九十三)；于众伎乐现自娱乐而内不舍念佛三昧(九十四)；若见若闻及触共住皆能成就无量众生(九十五)；能于念念示成佛道随本所化令得解脱(九十六)；示现入胎初生(九十七)；出家成就佛道(九十八)；转于法轮(九十九)；入大灭度而不永灭(一百)。
　　“坚意，首楞严三昧如是无量，悉能示佛一切神力，无量众生皆得饶益。坚意，首楞严三昧，不以一事一缘一义可知。一切禅定解脱三昧，神通如意无碍智慧，皆摄在首楞严中。譬如陂泉江河诸流皆入大海，如是菩萨所有禅定，皆在首楞严三昧。譬如转轮圣王，有大勇将诸四种兵皆悉随从。坚意，如是所有三昧门、禅定门、辩才门、解脱门、陀罗尼门、神通门、明解脱门，是诸法门悉皆摄在首楞严三昧。随有菩萨行首楞严三昧，一切三昧皆悉随从。坚意，譬如转轮圣王行时七宝皆从。如是，坚意，首楞严三昧，一切助菩提法皆悉随从，是故此三昧名为首楞严。”
　　佛告坚意：“菩萨住首楞严三昧，不行求财而以布施，大千世界及诸大海天宫人间，所有宝物、饮食衣服、象马车乘，如是等物自在施与。此皆是本功德所致，况以神力随意所作！是名菩萨住首楞严三昧檀波罗蜜本事果报。”
　　佛告坚意：“菩萨住首楞严三昧，不复受戒于戒不动，为欲化导诸众生故，现受持戒行诸威仪，示有所犯灭除过罪，而内清净常无阙失。为欲教化诸众生故，生于欲界作转轮王，诸婇女众恭敬围绕，现有妻子五欲自恣，而内常在禅定净戒，善能了见三有过患。坚意，是名菩萨住首楞严三昧尸波罗蜜本事果报。”
　　佛告坚意：“菩萨住首楞严三昧，修行忍辱毕竟尽故，众生不生而修于忍，诸法不起而修于忍，心无形色而修于忍，不得彼我而修于忍，不念生死而修于忍，以涅槃性而修于忍，不坏法性而修于忍。菩萨如是修行忍辱，而无所修亦无不修，为化众生生于欲界，现有嗔恨而内清净，现行远离而无远近，为净众生坏世威仪而未曾坏诸法之性，现有所忍而无有法，常定不坏可以忍者。菩萨成就如是忍辱，为断众生多嗔恶心，而常称叹忍辱之福，亦复不得嗔恚忍辱。坚意，是名菩萨住首楞严三昧羼提波罗蜜本事果报。”
　　佛告坚意：“菩萨住首楞严三昧，发大精进得诸善法，而不发动身口意业。为懈怠者现行精进，欲令众生随效我学，而于诸法无发无受。所以者何？菩萨悉知一切诸法，常住法性不来不去；如是远离身口意行，而能示现发行精进，亦不见法有成就者；现于世间发行精进，而于内外无所作为；常能往来无量佛国，而于身相平等不动；示现发行一切善法，而于诸法不得善恶；现行求法有所咨受，而于佛道不随他教；现行亲近和尚诸师，而为一切诸天人尊；现勤请问，而内自得无障碍辩；现行恭敬，而为一切天人戴仰；现入胞胎，而于诸法无所染污；现有出生，而于诸法不见生灭；现为小儿，而身诸根悉皆具足；现行伎艺医方咒术文章算数工巧事能，而内先来皆悉通达；现有病苦，而已永离诸烦恼患；示现衰老，而于先来诸根不坏；示现有死，而未曾有生灭退失。坚意，是名菩萨住首楞严三昧精进波罗蜜本事果报。”
　　佛告坚意：“菩萨住首楞严三昧，虽知诸法常是定相，而示众生诸禅差别；现身住禅化乱心者，而于诸法不见有乱；一切诸法如法性相，以调伏心于禅不动，现诸威仪来去坐卧，而常寂然在于禅定；示同众人有所言说，而常不舍诸禅定相；慈愍众生入于城邑聚落郡国，而常在定；为欲饶益诸众生故现有所食，而常在定。其身坚牢犹若金刚，内实不虚不可破坏，其内无有生藏熟藏、大小便利、臭秽不净，现有所食而无所入，但为慈愍饶益众生，于一切处无有过患，现行一切凡夫所行，而实无行已过诸行。
　　“坚意，菩萨住首楞严三昧，现在空闲聚落无异，现在居家出家无异，现为白衣而不放逸，现为沙门而不自高，于诸外道出家法中为化众生而无所出家，不为一切邪见所染，亦不于中谓得清净，现行一切外道仪法，而不随顺其所行道。坚意，譬如导师将诸人众过险道已还度余人。如是，坚意，菩萨住首楞严三昧，随诸众生所发道意，若声闻道、若辟支佛道、若发佛道，随宜示导令得度已，即复来还度余众生，是故大士名为导师。譬如牢船从于此岸，度无量人令至彼岸，至彼岸已还度余人。如是，坚意，菩萨住首楞严三昧，见诸众生堕生死水四流所漂，为欲度脱令得出故，随其所种善根成就，若见可以缘觉度者即为现身示涅槃道，若见可以声闻度者为说寂灭共入涅槃，首楞严三昧力故，还复现生度脱余人，是故大士名为船师。坚意，譬如幻师于多众前，自现身死膖胀烂臭，若火所烧鸟兽所食，于众人前如是现身，得财物已而便还起，以其善能学幻术故。菩萨如是住首楞严三昧，为化众生示现老死，而实无有生老病死。坚意，是名首楞严三昧禅波罗蜜本事果报。”
　　佛告坚意：“菩萨住首楞严三昧，修行智慧诸根猛利，未曾见有众生之性，为欲化故说有众生；不见寿者、命者，说有寿者、命者；不得业性及业报性，而示众生有业业报；不得生死诸烦恼性，而说当知见生死烦恼；不见涅槃，而说至涅槃；不见诸法有差别相，而说诸法有善不善；已能度至无碍智岸，现生欲界而不著欲界，现行色界禅而不著色界，现入无色定而生于色界，现行色界禅而生于欲界，现于欲界而不行欲界行，悉知诸禅及知禅分，自在皆能入禅出禅，为化众生随意所生，一切生处悉能受身；常能成就深妙智慧，除断一切众生诸行，为化众生现有所行，而于诸法实无所行，皆已出过一切诸行；久已灭除我我所心，而示现受诸所须物。菩萨成就如是智慧，有所施作皆随智慧，而未曾为业果所污。为化众生示现喑哑，而内实有微妙梵音。通达语言经书彼岸，不先思量当说何法，随所至众所说皆妙，悉能令喜心得坚固，随其所应而为说法，而是菩萨智慧不减。坚意，譬如男女若大若小，随所持器行诣水所，若泉若池渠河大海，随器大小各满而归，而此诸水无所减少。如是，坚意，菩萨住首楞严三昧，随所至众若刹利众、婆罗门众、若居士众、释众、梵众，至是诸众不加心力，能以善言皆令喜悦，随宜所应而为演法，然其智辩无所减少。坚意，是名菩萨住首楞严三昧般若波罗蜜本事果报。”
　　佛告坚意：“菩萨住首楞严三昧，众生见者皆得度脱，有闻名字，有见威仪，有闻说法，有见默然，而皆得度。坚意，譬如大药树王名为喜见，有人见者病皆得愈。如是，坚意，菩萨住首楞严三昧，众生见者，贪恚痴病皆得除愈。如大药王名曰灭除，若斗战时用以塗鼓，诸被箭射刀矛所伤，得闻鼓声箭出毒除。如是，坚意，菩萨住首楞严三昧，有闻名者，贪恚痴箭自然拔出，诸邪见毒皆悉除灭，一切烦恼不复动发。坚意，譬如药树名为具足，有人用根病得除愈，茎节心皮枝叶花果皆能除愈，若生若干若段段截，悉能除愈众生诸病。菩萨住首楞严三昧，亦复如是，于诸众生无时不益，常能灭除一切众患，谓以说法兼行四摄诸波罗蜜，令得度脱。若人供养若不供养、有益无益，而是菩萨皆以法利令得安隐；乃至身死有食肉者，若诸畜生、二足四足及诸鸟兽、人与非人，是诸众生皆以菩萨戒愿力故，死得生天，常无病痛衰恼诸患。坚意，住首楞严三昧菩萨，犹如药树。”
　　佛告坚意：“菩萨住首楞严三昧，六波罗蜜世世自知不从他学，举足下足、入息出息，念念常有六波罗蜜。何以故？坚意，如是菩萨，身皆是法，行皆是法。坚意，譬如有王若诸大臣，百千种香捣以为末；若有人来索中一种，不欲余香共相熏杂。坚意，如是百千众香末中，可得一种不杂余不？”
　　“不也，世尊。”
　　“坚意，是菩萨以一切波罗蜜熏身心故，于念念中常生六波罗蜜。坚意，菩萨云何于念念中生六波罗蜜？坚意，是菩萨一切悉舍心无贪著，是檀波罗蜜；心善寂灭毕竟无恶，是尸波罗蜜；知心尽相于诸尘中而无所伤，是羼提波罗蜜；勤观择心知心离相，是毗梨耶波罗蜜；毕竟善寂调伏其心，是禅波罗蜜；观心、知心、通达心相，是般若波罗蜜。坚意，菩萨住首楞严三昧，如是法门念念皆有六波罗蜜。”
　　尔时，坚意菩萨白佛言：“未曾有也！世尊，菩萨成就首楞严三昧，其所施行不可思议。世尊，若诸菩萨欲行佛行，当学是首楞严三昧。何以故？世尊，是菩萨现行一切诸凡夫行，而于其心无贪恚痴。”
　　于时，众中有大梵王名曰成慈，白佛言：“世尊，若菩萨欲行一切诸凡夫行，当学首楞严三昧。何以故？是菩萨现行一切诸凡夫行，而心无有贪恚痴行。”
　　佛言：“善哉！善哉！成慈，如汝所说。若菩萨欲行一切诸凡夫行，当学首楞严三昧，不念一切诸所学故。”
　　坚意菩萨白佛言：“世尊，菩萨欲学首楞严三昧，当云何学？”
　　佛告坚意：“譬如学射先射大准，射大准已学射小准，射小准已次学射的，学射的已次学射杖，学射杖已学射百毛，射百毛已学射十毛，射十毛已学射一毛，射一毛已学射百分毛之一分，能射是已名为善射，随意不空。是人若欲于夜闇中，所闻音声若人非人，不用心力射之皆著。如是，坚意，菩萨欲学首楞严三昧，先当学爱乐心，学爱乐心已当学深心，学深心已当学大慈，学大慈已当学大悲，学大悲已当学四圣梵行所谓慈悲喜舍，学四圣梵行已当学报得最上五通常自随身，学是通已尔时便能成就六波罗蜜，成就六波罗蜜已便能通达方便，通达方便已得住第三柔顺忍，住第三柔顺忍已得无生法忍，得无生法忍已诸佛授记，诸佛授记已能入第八菩萨地，入第八菩萨地已得诸佛现前三昧，得诸佛现前三昧已常不离见诸佛，常不离见诸佛已能具足一切佛法因缘，具足一切佛法因缘已能起庄严佛土功德，能起庄严佛土功德已能具生家种姓，能具生家种姓已入胎出生，入胎出生已能具十地，具十地已尔时便得受佛职号，受佛职号已便得一切菩萨三昧，得一切菩萨三昧已然后乃得首楞严三昧，得首楞严三昧已能为众生施作佛事，而亦不舍菩萨行法。坚意，菩萨若学如是诸法，则得首楞严三昧。菩萨已得首楞严三昧，则于诸法无所复学。何以故？先已善学一切法故。譬如学射，能射一毛分不复学余。所以者何？先已学故。如是，坚意，菩萨住首楞严三昧，于一切法无所复学，一切三昧一切功德皆已学故。”
　　尔时，坚意菩萨白佛言：“世尊，我今欲说譬喻，唯愿听许。”
　　佛言：“便说。”
　　“世尊，譬如三千大千世界大梵天王，自然普能遍观三千大千世界不加功力。如是菩萨住首楞严三昧，于一切法自然能观不用功力，又亦能知一切众生心心所行。”
　　佛告坚意：“如汝所说，若菩萨住首楞严三昧者，悉知一切诸菩萨法、一切佛法。”
　　尔时，会中有天帝释名持须弥顶，于此三千大千世界最在边外，白佛言：“世尊，譬如住于须弥山顶，悉能睹见一切天下；菩萨如是住首楞严三昧，于诸声闻、辟支佛行及诸一切众生之行，自然能观。”
　　尔时，坚意菩萨问是持须弥顶释言：“汝从何许四天下来，住何须弥山顶？”
　　是释报言：“善男子，若有菩萨得首楞严三昧，不应问其所住处也。所以者何？如此菩萨一切佛国皆是住处，而不著住处，不得住处，不见住处。”
　　坚意问言：“仁者，得是首楞严三昧耶？”
　　释言：“是三昧中宁复有得不得相耶？”
　　坚意言：“不也。”
　　释言：“善男子，当知菩萨行是三昧，于诸法中都无所得。”
　　坚意言：“如汝辩者，必已得是首楞严三昧。”
　　释言：“善男子，我不见法有所住处。于一切法无所住者，乃得首楞严三昧。善男子，住是三昧则于诸法都无所住，若无所住即无所取，若无所取即无所说。”
　　尔时，佛告坚意菩萨：“汝见是持须弥山释不？”
　　“已见，世尊。”
　　“坚意，是释自然随意，能得首楞严三昧。住是三昧，于此三千大千世界诸帝释宫皆能现身。”
　　尔时，此间释提桓因白佛言：“世尊，若持须弥山释于诸释宫能现身者，我于一切帝释处所，何故不见？”
　　尔时，持须弥山释语此释言：“憍尸迦，若我今以实身示汝，汝于宫殿不复喜乐。我常至汝所住宫殿，汝不见我。”
　　尔时，释提桓因白佛言：“世尊，我欲见此大士成就妙身。”
　　佛言：“憍尸迦，汝欲见耶？”
　　“世尊，愿乐欲见。”
　　佛语持须弥山释言：“善男子，汝示此释真实妙身。”
　　彼释即现真实妙身。尔时，会中其诸释、梵、护世天王、声闻、菩萨，不得首楞严三昧者，身皆不现犹若聚墨。持须弥山释身如须弥山王，高大巍巍光明远照。尔时，佛身倍更明显。
　　释提桓因白佛言：“未曾有也！世尊，今此大士身色清净殊妙难及！是诸释、梵、护世天王身皆不现犹如聚墨。世尊，我于须弥山善妙堂上，著释迦毗楞伽摩尼璎珞，以是光明一切天众身皆不现。我今以此大士光明身不复现，所著宝璎珞亦无光色。”
　　佛告释提桓因：“憍尸迦，若此三千大千世界满中释迦毗楞伽摩尼珠，更有照明诸天摩尼珠，能令此珠皆不复现。憍尸迦，若此三千大千世界满中照明诸天摩尼珠，更有金刚明摩尼珠，能令此珠皆不复现。憍尸迦，若此三千大千世界满中金刚明摩尼珠，更有诸明集摩尼珠，能令此珠皆不复现。憍尸迦，汝见是释所著诸明集摩尼珠不？”
　　“已见，世尊，但为此珠其光猛盛我眼不堪。”
　　佛告憍尸迦：“若有菩萨得首楞严三昧，或作帝释，皆著如是摩尼璎珞。”

佛说首楞严三昧经卷中

　　尔时，释提桓因白佛言：“世尊，诸有不发阿耨多罗三藐三菩提心者，不得如是清净妙身，亦复失是首楞严三昧。”
　　于时，瞿域天子语释提桓因言：“诸声闻人已入法位，虽复称叹爱乐佛道无能为也，已于生死作障隔故。若人已发阿耨多罗三藐三菩提心者，今发当发，是人则应爱乐佛道，能得如是上妙色身。譬如有人从生而盲，虽复称叹爱乐日月，然其不蒙日月光明；如是声闻入法位者，虽复称叹爱乐佛法，而佛功德于身无益。是故若欲得此妙身大智慧者，当发无上佛菩提心，便得如是上妙色身。”
　　瞿域天子说是语时，万二千天子发阿耨多罗三藐三菩提心。
　　尔时，坚意菩萨问瞿域天子言：“行何功德转女人身？”
　　答言：“善男子，发大乘者不见男女而有别异。所以者何？萨婆若心不在三界，有分别故有男有女。仁者所问，行何功德转女人身？昔事菩萨心无谄曲。”
　　“云何而事？”
　　答言：“如事世尊。”
　　“云何其心而不谄曲？”
　　答言：“身业随口，口业随意，是名女人心无谄曲。”
　　问言：“云何转女人身？”
　　答言：“如成。”
　　问言：“云何如成？”
　　答言：“如转。”
　　问言：“天子，此语何义？”
　　答言：“善男子，一切诸法中不成不转，诸法一味，谓法性味。善男子，我随所愿有女人身，若使我身得成男子，于女身相不坏不舍。善男子，是故当知，是男是女俱为颠倒。一切诸法及与颠倒，悉皆毕竟离于二相。”
　　坚意菩萨问瞿域言：“汝于首楞严三昧，知少分耶？”
　　答言：“善男子，我知他得身自不证。我念过世释迦牟尼佛，在净饭王家为菩萨时，于宫殿内众采女中，夜半清净，尔时东方恒河沙等诸梵王来，有问菩萨乘者，有问声闻道者，菩萨各随所问而答。于梵众中有一梵王，不解菩萨所行方便，而作是言：‘仁者乃有如是智慧善答所问，云何贪爱王位色欲？’余诸梵王了知菩萨智慧方便，语此梵言：‘菩萨不贪王位色欲，将为教化成就众生，处在居家现为菩萨，而今他方成就佛道转妙法轮。’是梵闻已而作是言：‘得何三昧能作如是自在神变？’余梵谓言：‘是首楞严三昧势力。’
　　“善男子，我于尔时而作是念：‘菩萨住三昧，神力感应至未曾有！处在爱欲领理国事，而能不离如是三昧。’我闻此已倍加恭敬，于菩萨所生世尊想，深发阿耨多罗三藐三菩提心，愿于来世亦当成就如是功德。善男子，我所见者如是少分。我唯知此首楞严三昧，当有无量不可思议功德势力。”
　　坚意白佛言：“希有世尊！是瞿域天子，深心说此，皆是如来为作，善知识常所守护故。世尊，瞿域天子，不久亦当住首楞严三昧，得是自在神变势力，如今世尊所为无异。”
　　坚意菩萨白佛言：“世尊，今此会中宁有得是首楞严三昧者不？”
　　尔时，会中有天子名现意，语坚意菩萨言：“譬如贾客入于大海，而作是言：‘此大海中有摩尼珠，可持去不？’汝语似是。所以者何？于今如来大智海会，其中菩萨成就法宝发大庄严，汝在中坐而作是问‘于此会中宁有菩萨得是首楞严三昧者不’？坚意，今此会中自有菩萨得首楞严三昧现帝释身，有现梵王身，有现诸天、龙、夜叉、乾闼婆、阿修罗、迦楼罗、紧那罗、摩睺罗伽身。有得首楞严三昧，现比丘、比丘尼、优婆塞、优婆夷身。有得首楞严三昧以诸相好而自严身，自有菩萨为化众生现作女身形色相貌，有现声闻形色相貌，有现辟支佛形色相貌。坚意，如来自在随所至众，若刹利众、婆罗门众、若居士众、释众、梵众、诸护世众，随是诸众普能示现形色相貌，当知皆是首楞严三昧本事果报。坚意，若见如来所说法处，当知此中则有无量诸大菩萨，大智自在发大庄严于一切法自在行者，能随如来转法轮者。”
　　坚意菩萨白佛言：“世尊，我今谓是现意天子，得此首楞严三昧，如其智慧辩才无碍神通如是。”
　　佛言：“坚意，如汝所说。是现意天子，已住首楞严三昧，通达是三昧故能作是说。”
　　尔时，佛告现意天子：“汝可示现首楞严三昧本事少分。”
　　现意天子语坚意言：“仁者，欲见首楞严三昧少势力不？”
　　答言：“天子，愿乐欲见。”
　　现意天子善得首楞严三昧力故，即现变应，令众会者皆作转轮圣王三十二相而自庄严，及诸眷属七宝侍从。天子问言：“汝见何等？”坚意答言：“我见众会皆作转轮圣王，色相眷属七宝侍从。”
　　尔时，天子复现众会皆作释提桓因处忉利宫，百千天女作众伎乐围绕娱乐。复以神力，普令众会皆作梵王色相威仪，在于梵宫行四无量。又问坚意：“汝见何等？”答言：“天子，我见众会皆是梵王。”
　　复现神力，普令众会皆作长老摩诃迦葉形色相貌，执持衣钵入诸禅定，行八解脱皆无有异。复现神力，普令众会皆如释迦牟尼佛身相好威仪，各有比丘眷属围绕。又问：“坚意，汝见何等？”答言：“天子，我见大众皆是释迦牟尼佛身相好威仪，各有比丘眷属围绕。”
　　现意天子谓坚意言：“是为首楞严三昧自在势力如是。坚意，菩萨得首楞严三昧，能以三千大千世界入芥子中，令诸山河日月星宿现皆如故，而不迫迮示诸众生。坚意，首楞严三昧不可思议势力如是。”
　　尔时，诸大弟子，及诸天、龙、夜叉、乾闼婆、释、梵、护世天王，同声白佛言：“世尊，若人得是首楞严三昧，是人功德不可思议。所以者何？是人则为究竟佛道，成就智慧神通诸明。我等今日于一座上，普见众会种种色相若干变现。我等惟念，若人不闻首楞严三昧，当知是为魔所得便。若得闻者，当知是人诸佛所护，何况闻已随说行者！世尊，菩萨若欲通达佛法至于彼岸，当一心听首楞严三昧，受持读诵为他人说。世尊，菩萨若欲普现一切形色威仪，欲悉普知一切众生心心所行，又欲普知一切众生随病与药，当善听是三昧法宝受持读诵。世尊，若人得是首楞严三昧，当知是人入佛境界智慧自在。”
　　佛言：“如是，如是，如汝等说。若人不得首楞严三昧，不得名为深行菩萨，如来不谓此人具足布施、持戒、忍辱、精进、禅定、智慧。是故汝等若欲遍行一切道者，当学得是首楞严三昧，不念一切诸所学故。”
　　尔时，坚意菩萨问现意天子言：“菩萨若欲得是三昧，当修行何法？”
　　天子答言：“菩萨若欲得是三昧，当修行凡夫法。若见凡夫法、佛法不合不散，是名修集首楞严三昧。”
　　坚意问言：“于佛法中有合散耶？”
　　天子答言：“凡夫法中尚无合散，何况佛法？云何名修行？若能通达诸凡夫法、佛法无二，是名修集，而实此法无合无散。善男子，一切法集无生相故，一切法集无坏相故，一切法集虚空相故，一切法集无受相故。”
　　坚意复问：“首楞严三昧去至何所？”
　　天子答言：“首楞严三昧去至一切众生心行，而亦不缘心行取相；去至一切诸所生处，而亦不为生处所污；去至一切世界佛所，而不分别佛身相好；去至一切音声语言，而不分别诸文字相；普能开示一切佛法，而不至于毕竟尽处。善男子，问是三昧至何处者？随佛所至，是三昧者亦如是至。”
　　坚意问言：“佛至何处？”
　　天子答言：“佛如如故至无所至。”
　　又问：“佛不至涅槃耶？”
　　答言：“一切诸法究竟涅槃，是故如来不至涅槃。所以者何？涅槃性故不至涅槃。”
　　又问：“过去恒河沙等诸佛，不至涅槃耶？”
　　答言：“恒沙诸佛为是生耶？”
　　坚意言：“如来所说恒沙诸佛生已灭度。”
　　天子言：“善男子，如来不云，一人出世，多所饶益安乐众生。于意云何？如来为定得诸众生有生灭耶？”
　　答言：“天子，如来于法不得生灭。善男子，当知如来虽说诸佛出于世间，于如来相而实无生；虽说诸佛至于涅槃，于如来相而实无灭。”
　　又问：“今现无量如来得成道不？”
　　答言：“如来无生无灭相如是成道。善男子，若诸佛出、若入涅槃无有差别。所以者何？如来通达一切诸法是寂灭相，是名为佛。”
　　又问：“若一切法毕竟寂灭，涅槃相者可通达耶？”
　　答言：“如一切法毕竟寂灭同涅槃相，通达相者亦复如是。善男子，如来不以生住灭出，无生住灭是名佛出。”
　　坚意问言：“汝住首楞严三昧，能作如是说耶？”
　　答言：“善男子，于意云何？如来化人，住何法中而有所说？”
　　坚意答言：“乘佛神力能有所说。”
　　又问：“佛住何处而作化人？”
　　答言：“佛住不二神通而作化人。”
　　天子言：“如如来住不住法而作化人，诸化人亦住不住法而有所说。”
　　坚意言：“若无所住云何有说？”
　　天子言：“如无所住，说亦如是。”
　　又问：“菩萨云何具足乐说辩才？”
　　答言：“菩萨不以我相，不以彼相，不以法相，而有所说，是名具足乐说辩才。随所说法文字相不尽，法相亦不尽，如是说者不以二说，是名具足乐说辩才。又善男子，若菩萨不舍诸法幻相，于诸音声不舍响相，是名具足乐说辩才。又如诸文字音声语言，无处无方无内无外，无有所住从众缘有；一切诸法亦复如是，无处无方无内无外亦无所住，非是过去未来现在，不为文字言辞所表，内自通达而有所说，是名具足乐说辩才。譬喻如响，一切音声皆随响相而有所说。”
　　坚意问言：“随义云何？”
　　“善男子，随虚空是随义。如虚空无所随，一切说法亦无所随。诸法无比无有譬喻，为有得者言有所随。”
　　尔时，世尊赞天子言：“善哉！善哉！如汝所说，菩萨于此不应惊怖。所以者何？若有所随，不得阿耨多罗三藐三菩提。”
　　坚意菩萨白佛言：“世尊，是现意天子，从何佛土来至此间？”
　　天子谓言：“问作何等？”
　　坚意答言：“我今欲何彼方作礼，以是大士游行住处。”
　　天子谓言：“若人手得是首楞严三昧者，一切世间诸天人民皆应礼敬。”
　　尔时，佛告坚意菩萨：“是现意天子，从阿閦佛妙喜世界来至于此，是人于彼常说首楞严三昧。坚意，一切诸佛无有不说首楞严三昧者。坚意，是现意天子，于此娑婆世界当得成佛。是人欲断此五浊恶，取净佛土教化众生，修习增长首楞严故来至于此。”
　　坚意白佛言：“今此天子，几时当于此间世界得成佛道？其号云何？世界何名？”
　　佛言：“是天子者，过是贤劫千佛灭已，六十二劫无复有佛，中间但有百千万亿辟支佛出，其中众生得种善根。过是劫已，当得成佛，号净光称王如来。世界尔时名为净见。于时净光称王如来，能令众生心得清净，世界众生不为贪欲、嗔恚、愚痴所覆，得法净信皆行善法。坚意，是净光称王佛寿十小劫，以三乘法度脱众生。其中无量无边菩萨，得首楞严三昧，于诸法中得自在力。尔时，魔若魔民皆修大乘慈愍众生。其佛国土无三恶道及诸难处，庄严清净如郁单越，无众魔事离诸邪见。佛灭度后，法住千万亿岁。坚意，是天子者，当于如是清净国土而成佛道。”
　　尔时，坚意菩萨谓天子言：“汝得大利，如来授汝阿耨多罗三藐三菩提记。”
　　天子答言：“善男子，于一切法若无所得，是名大利；于法有得，是则无利。善男子，是故当知，若不得法，是名大利。”
　　说是法时，二万五千天子，曾于先世植众德本，皆发阿耨多罗三藐三菩提心。有万菩萨得无生忍。
　　尔时，舍利弗白佛言：“世尊，未曾有也！今说首楞严三昧，而是恶魔不来娆乱。”
　　佛告舍利弗：“汝欲见魔衰恼事不？”
　　“唯然欲见。”
　　尔时，佛放眉间白毫大人相光，一切众会皆见恶魔被五系缚不能自解。佛告舍利弗：“汝见恶魔被五缚不？”
　　“唯然已见！此恶魔者为谁所缚？”
　　佛言：“是首楞严三昧威神之力！在所佛土说首楞严三昧，其中诸魔欲以恶心作障碍者，首楞严三昧及与诸佛威神力故，其诸恶魔皆自见身被五系缚。舍利弗，在所说首楞严三昧处，若我现在、若我灭后，其中所有诸魔、魔民，及余人众怀恶心者，以首楞严三昧威神力故皆被五缚。”
　　尔时，会中天、龙、夜叉、乾闼婆等白佛言：“世尊，我等于此三昧心无有疑，不为障碍，我等不欲身被五缚。世尊，我等恭敬此三昧故，皆当往护说是法者，于是三昧生世尊想。”
　　佛告诸天龙神：“汝以是故，当于十二见缚而得解脱。何等十二？我见缚、众生见缚、寿命见缚、人见缚、断见缚、常见缚、我作见缚、我所见缚、有见缚、无见缚、此彼见缚、诸法见缚，是为十二。汝等当知，若有众生于佛法中，起嗔恨心欲毁坏者，皆以住是十二见缚。若人信解随顺不逆，于此十二见缚当得解脱。”
　　尔时，舍利弗白佛言：“世尊，恶魔于今得闻说此首楞严三昧名不？”
　　佛言：“亦闻！以被缚故不能得来。”
　　舍利弗言：“如来何不以威神力令魔不闻说首楞严三昧名字？”
　　佛言：“且止！勿作此语。假使恒河沙等世界满中大火，为闻说此首楞严三昧，当从中过。何以故？若人但闻说首楞严三昧，我说此人大得善利，胜得四禅生四梵处。舍利弗，若使恶魔今得闻说首楞严三昧名字，以此因缘，当得出过一切魔事；若以被缚而得闻者，亦当于此十二见缚而得解脱。是故，舍利弗，邪见恶人入魔网者，尚应闻此首楞严三昧，何况净心欢喜欲闻！”
　　尔时，会中有一菩萨，名魔界行不污，白佛言：“唯然，世尊，我今当现于魔界中，以自在神力令魔得住首楞严三昧。”
　　佛言：“随意。”
　　时魔界行不污菩萨，即于会中忽然不现，现于魔宫语恶魔言：“汝宁不闻佛说首楞严三昧，无量众生皆发阿耨多罗三藐三菩提心出汝境界，亦皆当复度脱余人出汝境界？”
　　魔即报言：“我闻佛说首楞严三昧名字，以被五缚不能得往，所谓两手、两足及头。”
　　又问恶魔：“谁系汝者？”
　　魔即答言：“我适发心欲往坏乱听受首楞严三昧者，即被五缚。我适复念：‘诸佛、菩萨有大威德难可坏乱，我若往者或当自坏，不如自住于此宫殿。’作是念已，即于五缚而得解脱。”
　　菩萨答言：“如是一切凡夫忆想分别，颠倒取相是故有缚，动念戏论是故有缚，见闻觉知是故有缚，此中实无缚者、解者。所以者何？诸法无缚本解脱故，诸法无解本无缚故，常解脱相无有愚痴。如来以此法门说法，若有众生得知此义，欲求解脱勤心精进，则于诸缚而得解脱。”
　　时魔众中七百天女，以天香、华末香、塗香及诸璎珞，散魔界行不污菩萨，而作是言：“我当何时于魔境界而得解脱？”
　　菩萨报言：“汝等若能不坏魔缚，则得解脱。云何名为魔缚？谓六十二见。若人不坏此诸见者，即于魔缚而得解脱。”
　　天女复言：“云何名为不坏诸见而得解脱？”
　　答言：“诸见本无所从来去无所至，若知诸见无去来相，即于魔缚而得解脱。诸见非有非无，若不分别有无，即于魔缚而得解脱。若无所见是为正见，如是正见无正无邪，若法无正无邪，无作无受，即于魔缚而得解脱。是诸见者，非内非外亦非中间，如是诸见亦复不念，则于魔缚而得解脱。”
　　七百天女闻说此法即得顺忍，而作是言：“我等亦当于魔界中行无所污，度脱一切魔所缚者。”
　　尔时，魔界行不污菩萨，语恶魔言：“汝诸眷属已发阿耨多罗三藐三菩提心，汝作何等？”
　　恶魔答言：“我被五缚不知所作。”
　　菩萨答言：“汝发阿耨多罗三藐三菩提心，当从此缚而得解脱。”
　　时诸天女慈愍魔故，皆作是言：“可发阿耨多罗三藐三菩提心！勿于安隐生怖畏想！勿于乐中而生苦想！勿于解脱而生缚想！”
　　尔时，恶魔生谄曲心，而作是言：“若汝舍离菩提心者，我当发心。”
　　时诸天女以方便力，而谓魔言：“我等皆已舍离此心，汝便可发阿耨多罗三藐三菩提心！若一菩萨发菩提心，一切菩萨亦同是心。所以者何？心无差别，于诸众生心皆平等。”
　　尔时，恶魔谓魔界行不污菩萨言：“我今当发阿耨多罗三藐三菩提心，以是善根令我缚解。”说此言已，即自见身从缚得解。
　　时魔界行不污菩萨，以神通力放大光明，现净妙身照于魔宫，魔自见身无有威光犹如墨聚。
　　时魔众中二百天女深著淫欲，见此菩萨身色端正起染爱心，各作是言：“是人若能与我从事，我等皆当随顺其教。”
　　时此菩萨知诸天女宿缘应度，即时化作二百天子，色貌端严如身无异。又作二百宝交露台胜魔宫观，是诸天女皆自见身在此宝台，各各自谓：“与此菩萨共相娱乐！”所愿得满，淫欲意息，皆生深心爱敬菩萨。菩萨即时随其所应而为说法，皆发阿耨多罗三藐三菩提心。
　　时魔界行不污菩萨，谓恶魔言：“汝可诣佛！”
　　魔作是念：“我缚已解，当诣佛所坏乱说法。”
　　尔时，恶魔眷属围绕行诣佛所白言：“世尊，勿复说是首楞严三昧。所以者何？说是三昧，我身即时被五系缚。唯愿如来更说余事！”
　　时，坚意菩萨谓恶魔言：“谁解汝缚？”
　　答言：“魔界行不污菩萨，解我系缚。”
　　“汝许何事而得解缚？”
　　魔言：“我许发阿耨多罗三藐三菩提心。”
　　尔时，佛告坚意菩萨：“今是恶魔，为解缚故发菩提心，非清净意。如是，坚意，我灭度后后五百岁，多有比丘为利养故发菩提心，非清净意。坚意，汝观首楞严三昧势力佛法威神，是诸比丘、比丘尼、优婆塞、优婆夷，以轻戏心、贪利养心、随逐他心，闻是三昧而发菩提心，我皆知此心与阿耨多罗三藐三菩提得作因缘，何况闻是首楞严三昧，能以净心发阿耨多罗三藐三菩提！当知此人于佛法中已得毕定。”
　　坚意菩萨白佛言：“世尊，今此恶魔闻说首楞严三昧，为解缚故发菩提心，亦得具足佛法因缘耶？”
　　佛言：“如汝所说，恶魔以是三昧福德因缘，及发菩提心因缘故，于未来世，得舍一切魔事、魔行、魔谄曲心、魔衰恼事，从今已后，渐渐当得首楞严三昧力，成就佛道。”
　　坚意菩萨谓恶魔言：“如来今已与汝授记。”
　　魔言：“善男子，我今不以清净心发阿耨多罗三藐三菩提，如来何故与我授记？如佛言曰：从心有业，从业有报。我自无心求菩提道，如来何故与我授记？”
　　时佛欲断众会疑故，告坚意言：“菩萨授记凡有四种。何谓为四？有未发心而与授记，有适发心而与授记，有密授记，有得无生法忍现前授记。是谓为四。唯有如来能知此事，一切声闻、辟支佛所不能知。坚意，云何名为有未发心而与授记？或有众生往来五道，若在地狱、若在畜生、若在饿鬼、若在天上、若在人间，诸根猛利好乐大法。佛知是人过此若干百千万亿阿僧祇劫，当发阿耨多罗三藐三菩提心。又于若干百千万亿阿僧祇劫，行菩萨道，供养若干百千万亿那由他佛，教化若干百千万亿无量众生令住菩提。又过若干百千万亿阿僧祇劫，当得阿耨多罗三藐三菩提，号字如是，国土如是，声闻众数寿命如是，灭后法住岁数如是。”
　　佛告坚意：“如来悉能了知此事复过于是，是名未发心而与授记。”
　　尔时，长老摩诃迦葉，前白佛言：“从今以后我等当于一切众生生世尊想。所以者何？我等无有如是智慧，何等众生有菩萨根，何等众生无菩萨根。世尊，我等不知如是事故，或于众生生轻慢心，则为自伤。”
　　佛言：“善哉！善哉！迦葉，快说此言。以是事故，我经中说，人则不应妄称量众生。所以者何？若妄称量于他众生，则为自伤。唯有如来，应量众生及与等者。以是因缘，若诸声闻及余菩萨，于诸众生应生佛想。适发心已得受记者，或自有人，久植德本修习善行，勤心精进诸根猛利，好乐大法有大悲心，普为众生求解脱道。是人发心，即住阿惟越致入菩萨位，堕毕定数出过八难。如是等人适发心时，诸佛即与授阿耨多罗三藐三菩提记，名号如是，国土如是，寿命如是。如是等人，如来知心而与授记，是名发心即与授记。
　　“密授记者，自有菩萨，未得受记而常精勤，求阿耨多罗三藐三菩提，乐种种施，乐一切施受法坚固，持戒不舍深发庄严，有大忍力等心众生，勤行精进求诸善法，身心不懈如救头然，行念安隐能得四禅，乐求智慧行佛菩提，久行六度有成佛相。时余菩萨，天、龙、夜叉、乾闼婆等，皆作是念：‘如此菩萨勤心精进实为希有，几时当得阿耨多罗三藐三菩提？其号云何？国土何名？声闻众数多少云何？’佛为断此众生疑故而与授记，普令众会皆得闻知，唯是菩萨独不得闻。佛神力故，令一切众知是菩萨成佛号字、国土如是、声闻众数多少如是，众所疑者时悉决了，于此菩萨生世尊想。而是菩萨，不能自知我为得记为未得记。是为菩萨密得受记。
　　“现前授记者，有菩萨久集善根无不见得，常修梵行观无我空，于一切法得无生忍。佛知此人功德智慧悉已具足，则于一切天、人、魔、梵、沙门、婆罗门大众之中，现前授记，作是言：‘善男子，汝过若干百千万亿劫，当得成佛，号字如是，国土如是，声闻、众数寿命如是。’时无数人随效是人，皆发阿耨多罗三藐三菩提心。是人佛前得授记已，身升虚空高七多罗树。坚意，是名第四现前授记。”
　　尔时，坚意菩萨白佛言：“今此会中，宁有菩萨以此四事得授记不？”
　　佛答言：“有。”
　　“世尊，谁是？”
　　佛言：“此师子吼王菩萨，乐欲居士子，是未发心而得受记。如是等他方世界无数菩萨，亦未发心而得受记。复有寂灭菩萨、大德法王子菩萨、文殊师利法王子菩萨，如是无量诸菩萨等，适发心时即与授记，皆住阿惟越致地中。是中复有智勇菩萨、益意菩萨，如是无量诸菩萨等，密与授记。坚意，我及弥勒贤劫千菩萨，皆得无生法忍现前授记。”
　　坚意菩萨白佛言：“希有世尊！菩萨所行不可思议，授记亦不可思议，一切声闻、诸辟支佛尚不能知，况余众生？”
　　佛言：“坚意，菩萨所行所发，精进威神势力不可思议。”
　　尔时，魔界行不污菩萨所化天女，令发阿耨多罗三藐三菩提心者，各以天华散于佛上，白佛言：“世尊，我等不乐密得授记，我等愿得无生法忍现前授记。唯愿世尊，于今与我授阿耨多罗三藐三菩提记。”
　　佛时微笑，口出种种妙色光明，照诸世界还从顶入。
　　阿难白佛言：“世尊，何因故笑？”
　　佛告阿难：“汝今见是二百天女合掌敬礼如来者不？”
　　“已见，世尊。”
　　“阿难，是诸天女，已曾于昔五百佛所深种善根，从是已去当复供养无数诸佛，过七百阿僧祇劫已，皆得成佛号曰净王。阿难，是诸天女命终之后得转女身，皆当生于兜率天上供养奉事弥勒菩萨。”
　　尔时，恶魔闻诸天女得授记已，白佛言：“世尊，我今自于所有眷属不得自在，以闻说是首楞严三昧故，况余闻者！若人得闻首楞严三昧，即得毕定住佛法中。”
　　尔时，天女以无怯心语恶魔言：“汝勿大愁！我等今者不出汝界。所以者何？魔界如即是佛界如，魔界如、佛界如不二不别，我等不离是如。魔界相即是佛界相，魔界法、佛界法不二不别，我等于此法相不出不过。魔界无有定法可示，佛界亦无定法可示，魔界、佛界不二不别，我等于此法相不出不过。是故当知，一切诸法无有决定，无决定故无有眷属无非眷属。”
　　尔时，恶魔忧愁苦恼欲还天上。魔界行不污菩萨谓恶魔言：“汝欲何去？”
　　魔言：“我今欲还所住宫殿。”
　　菩萨谓言：“不离是众即是汝宫殿。”
　　尔时，恶魔即自见身处本宫殿。菩萨语言：“汝见何等？”
　　恶魔答言：“我自见身处本宫殿，好林园池是我所有。”
　　菩萨语言：“汝今可以奉上如来。”
　　魔言：“可尔。”适作是语，即见如来、声闻、菩萨，一切大众皆在其中说首楞严三昧。
　　尔时，阿难白佛言：“世尊，佛所住处说首楞严三昧，有施食已佛得成道，此二施主何者福多？”
　　佛言：“阿难，施佛食已，佛成阿耨多罗三藐三菩提，食已转法轮，食已说首楞严三昧，此三食福无有差别。阿难，我于何处得阿耨多罗三藐三菩提，当知其处即是金刚，过去、未来、现在诸佛，皆于其中得成佛道；随所住处说首楞严三昧，等无差别；及有读诵书写之处，亦复如是。阿难，施佛食已初转法轮，若有法师得施食已读诵说是首楞严三昧，此二施福等无有异。又复阿难，佛住精舍，以十八种神通变化度脱众生；复有精舍，于中读诵说是首楞严三昧，此二施处其福不异。”
　　尔时，阿难语恶魔言：“汝得大利，能以宫殿施佛令住。”
　　魔言：“是魔界行不污菩萨，恩力所致。”
　　坚意菩萨白佛言：“世尊，是魔界行不污菩萨，住首楞严三昧，神力自在乃如是乎？”
　　佛言：“坚意，如汝所说。今此菩萨住是三昧，能以神力随意自在，示现一切行魔界行，而能不为魔行所污；与诸天女现相娱乐，而实不受淫欲恶法。是善男子，住首楞严三昧，现入魔宫而身不离于佛会，现行魔界游戏娱乐而以佛法教化众生。”

佛说首楞严三昧经卷下

　　坚意菩萨白佛言：“世尊，如来住是首楞严三昧，能现几所自在神力？善哉！世尊，愿少演说。”
　　佛言：“坚意，我今住此首楞严三昧，于此三千大千世界，百亿四天下、百亿日月、百亿四天王处、百亿忉利天、百亿夜摩天、百亿兜率陀天、百亿化乐天、百亿他化自在天，乃至百亿阿迦腻吒天、百亿须弥山王、百亿大海，是名三千大千世界。坚意，我住首楞严三昧，于此三千大千世界，或于阎浮提现行檀波罗蜜，或于阎浮提现行尸波罗蜜，或于阎浮提现行羼提波罗蜜，或于阎浮提现行毗梨耶波罗蜜，或于阎浮提现行禅波罗蜜，或于阎浮提现行般若波罗蜜，或于阎浮提现为五通神仙，或于阎浮提现在居家，或于阎浮提现行出家，或于四天下现在兜率天一生补处，或于四天下现为转轮圣王，或为释提桓因，或为梵王，或为四天王，或为夜摩天王，或为兜率陀天王，或为化乐天王，或为他化自在天王，或现长者，或现居士，或复现为小王大王，或为刹利，或为婆罗门，或为萨薄，或于四天下欲从兜率下生世间，或现入胎，或现处胎，或现欲生，或现生已而行七步举手自称‘天上天下唯我为尊’，或现处宫与采女俱，或现出家，或现苦行，或现取草，或现坐道场，或现降魔，或现成佛，或现观树王，或现释梵请转法轮，或现转法轮，或现舍寿，或现入涅槃，或现烧身，或现全身舍利，或现散身舍利，或现法欲灭，或现法已灭，或现寿命无量，或现寿命短促，或现国土无恶道名，或现有诸恶道，或现阎浮提清净严饰如天宫殿，或现弊恶，或现上中下。坚意，是皆首楞严三昧自在神力。菩萨示现入于涅槃不毕竟灭，而于三千大千世界，能现如是自在神力，示现如是诸庄严事。坚意，汝观如来，于此四天下转法轮，余阎浮提未成佛道，或有阎浮提现入灭度，是名首楞严三昧所入法门。”
　　尔时，会中诸天、龙、夜叉、乾闼婆等，诸菩萨大弟子，咸作是念：“释迦牟尼佛，但能于此三千大千世界有是神力，于余世界亦有是力？”
　　时，文殊师利法王子，知众会意欲断所疑，白佛言：“世尊，我所游行诸佛国土，于是世界上过六十恒河沙土，有佛世界名一灯明，佛于其中为人说法，我至其所头面礼足，问言：‘世尊号字何等？我等云何奉持佛名？’彼佛答我：‘汝诣释迦牟尼佛，自当答汝。’世尊，彼佛国土功德庄严，说之一劫犹不可尽，复过于是。彼国无有声闻、辟支佛名，但有诸菩萨僧，常说不退转法轮。唯愿世尊，说此佛名一灯明土讲说法者。”
　　尔时，佛告文殊师利法王子：“汝等善听，勿怀恐怖而生疑悔。所以者何？诸佛神力不可思议，首楞严三昧势力亦不可思议。文殊师利，彼一灯明土讲说法者，佛号示一切功德自在光明王。文殊师利，一灯明土，示一切功德自在光明王佛，则是我身，于彼国土现佛神力。我于彼土说不退转法轮，是我宿世所修净土。文殊师利，汝今当知我于无量无边百千万亿那由他土，尽有神力，一切声闻、辟支佛所不能知。文殊师利，此则皆是首楞严三昧势力，菩萨常于无量世界示现神变，于此三昧而不动转。文殊师利，譬如日月自于宫殿初不移动，而现一切城邑聚落；菩萨如是住首楞严三昧初不移动，而能遍于无量世界示现其身，随众所乐而为说法。”
　　尔时，众会得未曾有，皆大欢喜，踊跃无量，合掌恭敬，及诸天、龙、夜叉、乾闼婆、阿修罗、迦楼罗、紧那罗、摩睺罗伽等，以真珠华、杂色妙华、末香、塗香，散于佛上，皆作诸天所有伎乐，供养如来及诸弟子，亦各脱上衣奉上于佛诸菩萨等，以妙色华大如须弥，并众杂香、末香、塗香、珍宝、璎珞，散于佛上，皆作是言：“唯然世尊！若有说首楞严三昧处，其地则为金刚。若人得闻说是三昧，信受读诵为人演说不惊不畏，当知此人亦是金刚成不坏忍，深住于信诸佛所护，厚种善根得大善利，降魔怨敌断诸恶趣，为善知识之所守护。世尊，如我解佛所说义，若有众生闻是首楞严三昧，即能信受读诵解义，为人演说如说修行，当知是人得住佛法毕定不退。”
　　佛言：“如是，如是，如汝等说。若人不厚种诸善根，闻首楞严三昧不能信受。少有众生闻首楞严三昧能信受者，多有众生不能信受。善男子，人有四法，闻是三昧能得信受。何等为四？一者、曾于过去诸佛闻是三昧，二者、为善知识所护深乐佛道，三者、善根深厚好乐大法，四者、身自得证大乘深法。有是四法，则能信受如是三昧。善男子，复有满愿阿罗汉及具足正见者、信行见行者，是人信顺如来语故，信是三昧而身不证。所以者何？是三昧者，一切声闻、辟支佛所不能通达，况余众生？”
　　尔时，长老摩诃迦葉白佛言：“世尊，譬如从生盲人，梦中得眼见种种色心大欢喜，即于梦中与有眼者共住共语，是人觉已不复见色；我等亦尔，未闻是首楞严三昧时，心怀欢喜谓得天眼，与诸菩萨共住共语论说义理。世尊，我今从佛闻是三昧，不知其事如生盲人，不能得知诸佛菩萨所行之法。我等从今已往自视其身如生盲人，于佛深法无有智慧，不知不见世尊所行。我等从今已往，知诸菩萨真得天眼，能得如是诸深智慧。世尊，若人无有萨婆若心，谁当自谓‘我是智者’、‘我是福田’？”
　　佛言：“如是，如是，迦葉，如汝所说。菩萨所得诸深智慧，声闻、辟支佛所不能及。”
　　摩诃迦葉说是语时，八千众生皆发阿耨多罗三藐三菩提心。
　　尔时，坚意菩萨问文殊师利法王子言：“文殊师利，所言福田，云何名为福田？”
　　文殊师利言：“有十法行，名为福田。何等为十？住空无相无愿解脱门而不入法位，见知四谛而不证道果，行八解脱而不舍菩萨行，能起三明而行于三界，能现声闻形色威仪而不随音教从他求法，现辟支佛形色威仪而以无碍辩才说法，常在禅定而能现行一切诸行，不离正道而现入邪道，深贪染爱而离诸欲一切烦恼，入于涅槃而于生死不坏不舍。有是十法，当知是人真实福田。”
　　尔时，坚意菩萨问须菩提言：“长老须菩提，世尊说汝第一福田，汝为得在是十法不？”
　　须菩提言：“我于是法尚无其一，何况有十？”
　　坚意言：“汝以何名第一福田？”
　　须菩提言：“我不于佛、诸菩萨中第一福田，佛说我于声闻、辟支佛中第一福田。坚意，譬如边地小王亦名为王。若转轮圣王至于边地，诸小王等不名为王。尔时唯有转轮圣王，圣王威德殊妙胜故。坚意，随有国土城邑聚落无菩萨处，我于其中得为福田。若有佛处、有大菩萨，我于其中不名福田。诸菩萨有萨婆若心，是故胜我。”
　　尔时，佛赞须菩提言：“善哉！善哉！如汝所说，是无增上慢大弟子之所言也。”
　　坚意菩萨复问文殊师利法王子言：“文殊师利，所说多闻，云何名为多闻？”
　　文殊师利言：“若人得闻一句之法，即解其中千万亿义，百千万劫敷演解说，智慧辩才不可穷尽，是名多闻。复次，坚意菩萨，著闻十方无量诸佛所说尽能受持，无有一句先所不闻，凡所闻者皆是先闻，随所闻法能持不忘，为众生说而无众生，身与众生及所说法无有差别，是名多闻。”
　　尔时，会中有菩萨天子名净月藏，作是念：“佛说阿难于多闻中为最第一，如文殊师利所说多闻，阿难今者宁有是不？”作是念已，问阿难言：“如来说汝于多闻中为最第一，汝之多闻，宁如文殊师利所说者不？”
　　阿难答言：“如文殊师利所说多闻，我无是事。”
　　净月藏言：“如来云何常称说汝于多闻中为最第一？”
　　阿难答言：“佛诸弟子随逐音声而得解脱，于是人中说我第一，非谓我于无量智海、无等大慧、无碍辩才诸菩萨中多闻第一。天子，譬如以有日月光明，阎浮提人见诸形色得有所作；我亦如是，但以如来智慧光明得受持法。我于其中自无有力，当知皆是如来神力。”
　　尔时，世尊赞阿难言：“善哉！善哉！如汝所说，汝所受持诵念诸法，当知则是如来神力。”
　　尔时，佛告净月藏言：“阿难所持诸法甚少，所不诵者无量无边。天子，我于道场所得诸法，百千亿分不说其一；我所说者，阿难于中百千亿分不持其一。天子，如来但于一日一夜，十方世界诸释、梵王、护世天王，天、龙、夜叉、乾闼婆等天子菩萨，与之说法，以智慧力而作偈颂，说修多罗、因缘譬喻、众生所行、诸波罗蜜，及说声闻、辟支佛乘，佛无上乘摄大乘法，毁訾生死称赞涅槃。假使阎浮提内所有众生，成就多闻皆如阿难，于百千劫不能受持。天子，以是因缘，当知如来所说诸法无量无边，阿难所持甚为小耳！”
　　尔时，净月藏天子，即以十万七宝华盖奉上如来。其盖即时遍住虚空，所覆众生皆作金色。奉上盖已，作如是言：“唯然世尊，愿以是福普使众生辩才说法当如世尊，能受持法如文殊师利法王子。”
　　时，佛知是菩萨天子深乐佛道，与授阿耨多罗三藐三菩提记，而作是言：“今是天子过四百四十万劫，当得作佛，号一宝盖，国名一切众宝庄严。”
　　说是法时，二百菩萨生懈怠心：“诸佛世尊其法甚深！阿耨多罗三藐三菩提如是难得！我等不能具足是事，不如但以辟支佛乘入于涅槃。所以者何？佛说菩萨若有退转，或作辟支佛，或作声闻。”
　　尔时，文殊师利法王子，知此二百菩萨有懈退心，欲还发起令得阿耨多罗三藐三菩提，亦欲教化会中天、龙、夜叉、乾闼婆、阿修罗、迦楼罗、紧那罗、摩睺罗伽等故，白佛言：“世尊，我念过去劫名照明，我于其中三百六十亿世，以辟支佛乘入于涅槃。”
　　尔时，一切众会心皆生疑：“若入涅槃，不应复还生死相续。今文殊师利，何故作如是言：‘世尊，我念过世劫名照明，我于其中三百六十亿世，以辟支佛乘入于涅槃’？是事云何？”
　　尔时，舍利弗承佛神旨，白佛言：“世尊，若人已得入于涅槃，不应复有生死相续。云何，文殊师利，入涅槃已还复出生？”
　　佛言：“汝可问之文殊师利，自当答汝。”
　　时舍利弗，问文殊师利言：“若人已得入于涅槃，于诸有中不复相续，汝今云何而作是说：‘世尊，我念过去照明劫中，三百六十亿世，以辟支佛乘入于涅槃’？此义云何？”
　　文殊师利言：“如来现在，是一切知者、一切见者、真实语者、不欺诳者、世间天人无能诳者，我所说者佛自证知，我若异说则为诳佛。舍利弗，彼时照明劫中，有佛出世号曰弗沙，利益世间诸天人已入于涅槃。是佛灭后，法住十万岁。法灭之后其中众生，于辟支佛有度因缘，假使百千亿佛为之说法不信不受，唯皆可以辟支佛身威仪法则而得度脱。是诸众生皆共志求辟支佛道。是时无有辟支佛出，是诸众生无处得种善根因缘，我于尔时为教化故自称我身是辟支佛，随诸国土城邑聚落皆知我身是辟支佛。我时皆为现辟支佛形色威仪，是诸众生深心恭敬，皆以饮食供养于我。我受食已，观其本缘所应闻法，为解说已，身飞虚空犹如雁王。是时众生皆大欢喜，以恭敬心头面礼我，而作是言：‘愿使我等于未来世，皆得法利如今是人。’
　　“舍利弗，以是因缘成就无量无数众生令种善根。我时观察，知诸人众供养我食生懈厌心，即时告言：‘我涅槃时至！’百千众生闻是语已，各持华香、杂香、酥油，来至我所。我于尔时入灭尽定，以本愿故不毕竟灭。是诸众生谓我命终，供养我故以香薪[卄/積]而烧我身，谓我实灭。我时复至异国大城，自称我是辟支佛身，其中众生亦以饮食来供养我。我于其中示入涅槃，亦谓我灭，皆来供养共烧我身。如是，舍利弗，我于尔时满一小劫，三百六十亿世，作辟支佛身示入涅槃。于诸大城，一一皆以辟支佛乘，度脱三十六亿众生。舍利弗，菩萨如是，以辟支佛乘入于涅槃而不永灭。”
　　文殊师利说是语时，三千大千世界六种震动，光明遍照。千亿诸天供养文殊师利法王子，雨诸天华，皆作是言：“是实希有！我等今日得大善利，见佛世尊，及见文殊师利法王子，又闻说是首楞严三昧！世尊，文殊师利法王子，成就如是未曾有法，住何三昧能现如是未曾有法？”
　　佛告诸天：“文殊师利法王子住首楞严三昧，能作如是希有难事。菩萨住此三昧，为作信行，而不随他信；亦作法行，而于法相转于法轮不退不失；亦作八人，于诸无量阿僧祇劫，为八邪者而行于道；作须陀洹，为生死水漂流众生不入法位；作斯陀含，遍现其身于诸世间；作阿那含，亦复来还教化众生；作阿罗汉，亦常精进求学佛法；亦作声闻，以无碍辩为人说法；作辟支佛，为欲教化因缘众生示入涅槃，三昧力故还复出生。诸天子，菩萨住是首楞严三昧，皆能遍行诸贤圣行，亦随其地有所说法而不住中。”
　　诸天闻佛说如是义，悉皆涕泪而作是言：“世尊，若人已入声闻、辟支佛位，永失是首楞严三昧。世尊，人宁作五逆重罪，得闻说是首楞严三昧，不入法位作漏尽阿罗汉。所以者何？五逆罪人闻是首楞严三昧，发阿耨多罗三藐三菩提心已，虽本罪缘堕在地狱，闻是三昧善根因缘还得作佛。世尊，漏尽阿罗汉犹如破器，永不堪任受是三昧。世尊，譬如有人施酥油蜜，多有人众持种种器。中有一人用心不固破所持器，虽诣所施酥油蜜所无所能益，但得自饱不能持还施与余人。是中有人持器完坚，既得自饱，亦持满器施与他人。酥油蜜者是佛正法，所持器破但得自足，不能持还施他人者，即是声闻及辟支佛；持完器者即是菩萨，身自得足亦能持与一切众生。”
　　是时，二百天子心欲退转于阿耨多罗三藐三菩提者，从诸天子闻是语已，及闻文殊师利法王子不可思议功德势力，更以深心发阿耨多罗三藐三菩提，不复随先退转之心，皆白佛言：“我等乃至危害失命不舍是心，亦终不舍一切众生。世尊，唯愿我等闻是首楞严三昧善根因缘，当得菩萨十力。何等十？于菩提心得坚固力，于不可思议佛法得深信力，多闻得不忘力，往来生死得无疲力，于诸众生得坚大悲力，于布施中得坚舍力，于持戒中得不坏力，于忍辱中得坚受力，魔不能坏得智慧力，于诸深法得信乐力。”
　　尔时，佛告坚意菩萨：“若有众生于今现在若我灭后，闻是首楞严三昧能信乐者，当知是人悉皆得是菩萨十力。”
　　尔时，会中有菩萨，名曰名意，白佛言：“世尊，若欲得福者应供养佛，欲得慧者应勤多闻，欲生好处者应勤持戒，欲大富者应加布施，欲得妙色者应修忍辱，欲得辩才者应敬师长，欲得陀罗尼者应离增上慢，欲得智者应修正忆念，欲得乐者应舍一切恶，欲利益众生者应发菩提心，欲得妙音声者应修实语，欲得功德者应乐远离，欲求法者应近善知识，欲坐禅者应离愦闹，欲思慧者应修思惟，欲生梵世者应修无量心，欲生天人应修十善。世尊，若人欲得福德者，欲得慧者，欲生好处者，欲大富者，欲妙色者，欲辩才者，欲陀罗尼者，欲得智者，欲得乐者，欲利益众生者，欲妙音声者，欲功德者，欲求法者，欲坐禅者，欲思慧者，欲生梵世者，欲生天人者，欲得涅槃者，欲得一切功德者，当闻首楞严三昧，受持读诵，为他人说，如说修行。世尊，菩萨云何修是三昧？”
　　佛言：“名意，菩萨若能观诸法空无所障碍，念念灭尽离于憎爱，是名修是三昧。复次，名意，学是三昧不以一事。所以者何？随诸众生心心所行，是三昧者有是诸行；随诸众生心心所入，是三昧者有是诸入；随诸众生诸根入门，是三昧者有是入门；随诸众生所有名色，得是三昧菩萨亦示若干名色；能如是知，是名修是三昧。随一切佛名色相貌，得是三昧菩萨亦示若干名色相貌；能如是知，是名修是三昧。随见一切诸佛国土，菩萨亦自成是国土，是名修是首楞严三昧。”
　　名意菩萨白佛言：“世尊，是三昧者修行甚难。”
　　佛告名意：“以是事故，少有菩萨住是三昧，多有菩萨行余三昧。”
　　尔时，名意菩萨白佛言：“世尊，此弥勒菩萨一生补处，次于世尊当得阿耨多罗三藐三菩提。弥勒得是首楞严三昧耶？”
　　佛言：“名意，其诸菩萨得住十地一生补处受佛正位，悉皆得是首楞严三昧。”
　　弥勒菩萨即时示现如是神力。名意菩萨及诸众会，见此三千大千世界诸阎浮提，其中皆是弥勒菩萨，或见在天上，或见在人间，或见出家，或见在家，或见侍佛皆如阿难，或见智慧第一如舍利弗，或见神通第一如目揵连，或见头陀第一如大迦葉，或见说法第一如富楼那，或见乐戒第一如罗睺罗，或见持律第一如优波离，或见天眼第一如阿那律，或见坐禅第一如离婆多。如是一切诸第一中皆见弥勒，或见入诸城邑聚落乞食，或见说法，或见坐禅。
　　名意菩萨及诸大众，一切皆见弥勒菩萨现首楞严三昧神通势力，见已大喜，白佛言：“世尊，譬如真金，虽复锻磨不失其性；是诸大士亦复如是，随所试处，皆能示现不可思议法性。”
　　尔时，名意菩萨白佛言：“世尊，我谓菩萨若能通达首楞严三昧，当知通达一切道行，于声闻乘、辟支佛乘及佛大乘皆悉通达。”
　　佛言：“如是，如是，如汝所说。菩萨若能通达首楞严三昧，则能通达一切道行。”
　　尔时，长老摩诃迦葉白佛言：“世尊，我谓文殊师利法王子，曾于先世已作佛事，现坐道场转于法轮，示诸众生入大灭度。”
　　佛言：“如是，如是，如汝所说。迦葉，过去久远无量无边不可思议阿僧祇劫，尔时有佛，号龙种上如来、应供、正遍知、明行足、善逝、世间解、无上士、调御丈夫、天人师、佛世尊。于此世界南方过于千佛国土，国名平等，无有山河沙砾瓦石丘陵堆阜，地平如掌，生柔软草如迦陵伽。龙种上佛于彼世界，得阿耨多罗三藐三菩提，初转法轮，教化成就七十亿数诸菩萨众，八十亿人成阿罗汉，九万六千人住辟支佛因缘法中，其后续有无量声闻僧。
　　“迦葉，龙种上佛寿命四百四十万岁，度天人已入于涅槃，散身舍利流布天下，起三十六亿塔众生供养。其佛灭后，法住十万岁。龙种上佛临欲涅槃，与智明菩萨授记莂言：‘此智明菩萨，次于我后，当得阿耨多罗三藐三菩提，亦号智明。’迦葉，汝谓尔时平等世界龙种上佛，岂异人乎？勿生此疑！所以者何？即文殊师利法王子是。迦葉，汝今且观首楞严三昧势力，诸大菩萨以是力故，示现入胎、初生出家、诣菩提树、坐于道场、转妙法轮、入般涅槃、分布舍利，而亦不舍菩萨之法，于般涅槃不毕竟灭。”
　　尔时，长老摩诃迦葉，语文殊师利言：“仁者乃能施作如此希有难事示现众生！”
　　文殊师利言：“迦葉，于意云何？是耆阇崛山谁之所造？是世界者亦从何出？”
　　迦葉答言：“文殊师利，一切世界水沫所成，亦从众生不可思议业因缘出。”
　　文殊师利言：“一切诸法，亦从不可思议业因缘有，我于是事无有功力。所以者何？一切诸法皆属因缘，无有主故随意所成，若能解此所为不难。迦葉，若人未见四谛，闻如是事能信解者，此则为难。见四谛已得诸神通，闻此能信不足为难。”
　　尔时，世尊身升虚空高七多罗树，结加趺坐身出光明，遍照十方无量世界。一切众会皆见十方无量诸佛，悉皆说是首楞严三昧不增不减，悉遥得闻。十方诸佛亦升虚空高七多罗树，结加趺坐身放光明，遍照十方无量世界。彼诸众生，亦见释迦牟尼佛，身升虚空结加趺坐。彼诸众会悉皆以华，遥散释迦牟尼佛，皆见众华于上空中合成华盖。此土菩萨及诸天、龙、夜叉、乾闼婆等，悉亦以华散彼诸佛，皆于佛上化成华盖。
　　尔时，释迦牟尼佛，还摄神足坐于本座，告坚意言：“是为如来神通之力！为令众生功德增益，是故如来示现是事。”
　　佛现神通力时，八千天人发阿耨多罗三藐三菩提心。又说是首楞严三昧垂欲竟时，坚意菩萨及五百菩萨，得首楞严三昧，悉皆得见十方诸佛所有神力，于佛深法得智光明，住第十地受佛职位。三千大千世界六种震动，放大光明遍照世界，千万伎乐同时俱作，诸天空中雨种种华。
　　尔时，佛告阿难：“汝当受是首楞严三昧，持讽诵读广为人说。”
　　时，持须弥山顶释白佛言：“世尊，阿难智慧忆念有量，声闻人者随他音声，何故以是三昧法宝嘱累阿难？”持须弥山顶释，发至诚言：“若我能于今世来世，广宣流布是宝三昧无有虚者，于此耆阇崛山中树，悉皆当如佛菩提树，其诸树下皆有菩萨。”持须弥山顶释作是语已，即见诸树如菩提树，一一树下皆见菩萨。诸菩提树皆出是言：“如持须弥山顶释所言为实，是人必能令此三昧广宣流布。”
　　尔时，诸天、龙、夜叉、乾闼婆等，同声白佛言：“世尊，假使如来住寿一劫不为余事，以声闻乘为人说法，一一说法皆悉如初转法轮时所度众生；说是首楞严三昧所度众生，此则为胜。所以者何？是诸众生皆以声闻乘度，于菩萨乘，百分不及一，百千万亿分乃至算数譬喻所不能及。如是首楞严三昧，有是无量势力，能成就诸菩萨，使得具足佛法。”
　　尔时，坚意菩萨白佛言：“世尊，实寿几何？几时当入毕竟涅槃？”
　　佛言：“坚意，东方去此世界三万二千佛土，国名庄严。是中有佛，号照明庄严自在王如来、应供、正遍知、明行足、善逝、世间解、无上士、调御丈夫、天人师、佛世尊，今现在说法。坚意，如照明庄严自在王佛寿命，我所寿命亦复如是。”
　　“世尊，是照明庄严自在王佛寿命几所？”
　　佛告坚意：“汝自往问，自当答汝。”
　　即时坚意承佛神力，又以首楞严三昧力故，及自善根神通力故，如一念顷到彼庄严世界，头面礼彼佛足，右绕三匝却住一面，白佛言：“世尊寿命几时当入涅槃？”
　　彼佛答言：“如彼释迦牟尼佛寿命，我所寿命亦复如是。坚意，汝欲知者，我寿七百阿僧祇劫，释迦牟尼佛寿命亦尔。”
　　尔时，坚意菩萨心大欢喜，即还娑婆世界，白佛言：“世尊，彼照明庄严自在王佛，寿七百阿僧祇劫，而告我言：如我寿命，释迦牟尼佛寿命亦复如是。”
　　尔时，阿难从座而起，偏袒右肩，合掌向佛，白佛言：“世尊，如我解佛所说义，我谓世尊于彼庄严世界以异名字利益众生。”
　　尔时，世尊赞阿难言：“善哉！善哉！汝以佛力能知是事。彼佛身者即是我身，以异名字于彼说法度脱众生。阿难，如是神通自在力者，皆是首楞严三昧势力。”
　　尔时，佛告坚意菩萨：“坚意，以是事故，当知我寿七百阿僧祇劫，乃当毕竟入于涅槃。”
　　时会大众，闻佛所说寿命如是不可思议，皆大欢喜得未曾有，白佛言：“世尊，诸佛神力至未曾有，一切所行不可思议。于此现寿如是短命，而实于彼七百阿僧祇劫。世尊，愿使一切众生具足如是不可思议寿命。”
　　尔时，世尊复告坚意：“是首楞严三昧，随在郡国城邑聚落精舍空林，其中诸魔魔民不得其便。”又告坚意：“若有法师，书写读诵解说是首楞严三昧，于人非人无有恐怖，复得二十不可思议功德之分。何等二十？福德不可思议，其智不可思议，其慧不可思议，方便不可思议，辩才不可思议，法明不可思议，总持不可思议，法门不可思议，忆念随义不可思议，诸神通力不可思议，分别众生诸所语言不可思议，深解众生心之所乐不可思议，得见诸佛不可思议，所闻诸法不可思议，教化众生不可思议，自在三昧不可思议，成就净土不可思议，形色最妙不可思议，功德自在不可思议，修治诸波罗蜜不可思议，得不退转佛法不可思议，是为二十。坚意，若人书写读诵是首楞严三昧，得是二十不可思议功德之分。是故，坚意，若人欲得今世来世诸利，当书写读诵解脱修行是首楞严三昧。
　　“坚意，若求佛道善男子、善女人，于千万劫勤心修行六波罗蜜；若有闻是首楞严三昧，即能信受心不退没，不惊不畏福胜于彼，疾至阿耨多罗三藐三菩提，何况闻已受持读诵、如说修行、为人解说！若有菩萨，欲闻诸佛不思议法不惊不畏，欲于一切诸佛法中现了自知不从他教，应当修集行是三昧。若欲得闻所未闻法信受不逆，应当闻是首楞严三昧。”
　　说是首楞严三昧经时，无量众生发阿耨多罗三藐三菩提心，复倍是数住阿惟越致地，复倍是数得无生法忍，万八千菩萨得是首楞严三昧。万八千比丘、比丘尼不受诸法故，漏尽解脱得阿罗汉，二万六千优婆塞、优婆夷于诸法中得法眼净，三十那由他诸天得入圣位。佛说经已。文殊师利法王子、坚意菩萨等，一切诸菩萨摩诃萨，及诸声闻大弟子，一切诸天、龙、神、乾闼婆、阿修罗等世间人民，闻佛所说，欢喜信受。

【回向】
愿以此功德 普及于一切 我等与众生 皆共成佛道

【开经偈】
无上甚深微妙法 百千万劫难遭遇 我今见闻得受持 愿解如来真实义
【佛说陀罗尼集经】 
唐中天竺三藏大德阿地瞿多译 

佛说陀罗尼集经翻译序
西京长安慧日寺沙门释玄楷作
　　若夫陀罗尼印坛法门者。斯乃众经之心髓。引万行之导首。宗深秘密。非浅识之所知。义趣冲玄。匪思虑之能测。密中更密。无得称焉。有高德沙门厥号阿地瞿多(唐言无极高也)是中天竺人也。法师聪慧超群。德迈过人。弱冠慕道。历五竺而寻友。低心跃步而咨法要。故能精练五明。妙通诸部。意欲运西域之法水。润东夏之渴仰。判身许于险难。务存弘道之心。跋山岩而不疲。涉沙流而无倦。顶戴尊经。向斯汉地。永徽二年正月。屈于长安奉。

　　敕住慈门寺。但法师含珠未吐。人莫别于怀珍。雅辩既宣方知有宝(云云)。故能决众疑言皆当理。然则经律论业传者非一。唯此法门未兴斯土。所以丁宁三请方许坛法。三月上旬赴慧日寺浮图院内。法师自作普集会坛。大乘琮等一十六人。爰及英公鄂公等一十二人。助成坛供。同愿。

　　皇基永固。常临万国。庶类同沾。皆成大益。其中灵瑞。恐繁不述(别在传记)余庆逢此法。不胜忻跃。躬诣翻经所悕翻广本。屡值事闹。不及陈请。恐幻质迁谢。失于大利。便请法师于慧日寺。宣译梵本且翻要抄。一十二卷。竖兴国之洪基。存隆民之秘宝欤。从四年三月十四日起首。至永徽五年岁次甲寅四月十五日毕。以后频频。

　　敕追法师入内。邂逅之间。无暇复校。此经出金刚大道场经。大明咒藏分之少分也。今此略抄拟勘详定。奏请流通天下普闻焉。

佛说陀罗尼集经卷第一(佛部卷上)

大神力陀罗尼经释迦佛顶三昧陀罗尼品一卷(此卷印有三十二咒有二十二)
　　如是我闻。一时佛在舍卫国祇树给孤独园。与大阿罗汉五千人俱。摩诃迦葉。优噜毗罗迦葉。伽耶迦葉。那提迦葉。舍利弗。大目揵连。难陀阿尼噜驮。阿若憍陈如。阿难陀。罗睺罗等而为上首。

　　复有无量大菩萨众。普贤菩萨。曼殊室利菩萨。观自在菩萨。虚空藏菩萨。弥勒菩萨。金刚藏菩萨。而为上首。苾刍苾刍尼。优婆塞优婆夷。天龙药叉迦噜啰健达婆阿素罗紧那罗摩睺落伽等。复有无量诸大国王。输头檀王。波斯匿王。频婆娑罗王。梨车毗等而为上首。尔时六师外道谓。第一富兰那迦葉。第二摩斯迦利拏瞿舍梨子。第三散社伊倍罗胝子。第四阿质多鸡赊迦婆罗。第五迦俱多伽智那耶那。第六尼乾陀若提子等。来诣佛所。欲与世尊共相论议。时彼园中有一枯树。名庵末罗。尔时富兰那迦葉。问世尊言。儞瞿昙非一切智。若一切智。此庵末罗树。定死以不。时佛知而默然不答。时富兰那迦葉。手把白拂以水散之。[打-丁+巿]于枯树使树还生。枝叶华果悉令繁茂。时彼外道。手摘果子以行时众。尔时会中多有凡众。心各狐疑。凡夫外道有此神异。佛定不胜。时佛世尊知会众心。即入火光三摩地。从于顶上放无量光。照三千大千世界已。佛以自手作佛顶印。诵佛顶咒。于佛光中。化作无量阿僧祇殑伽沙那由他佛。其一一佛。于虚空中行住坐卧。各放无量光明。身出水火。现作种种佛威神事。尔时彼树如故枯干。彼富兰那。即时倒地闷绝而卧。其诸弟子互相啼哭。

　　尔时诸天住在空中。散华供养种种音乐。及四部众皆大欢喜退坐一面。时佛世尊为诸会众说佛顶法。广此法是十方三世一切诸佛所说。我今亦复广为一切说如是法。若欲行者。于净室中安置佛顶像。其作像法。于七宝华上结加趺坐。其华座底戴二师子。其二师子坐莲华上。其佛右手者。申臂仰掌当右脚膝上。指头垂下到于华上。其左手者。屈臂仰掌。向脐下横着。其佛左右两手臂上。各着三个七宝璎珞。其佛颈中亦着七宝璎珞。其佛头顶上作七宝天冠。其佛身形作真金色。被赤袈裟。其佛右边作观自在菩萨(一本云十一面观世音像)右手屈臂向上把白拂。左手申臂向下把澡罐。其罐口中置于莲华。其华端直。至菩萨顶。临于额前。其佛左边作金刚藏菩萨像。像右手屈臂向肩上。手执白佛。左手掌中立金刚杵。其一端者从臂上向外立着。咒师于佛前。在右边胡跪。手执香炉。其佛光上作首陀会天。散华形。作此像已。于清净处。好料理地庄严道场。于中安置此像已。然后咒师。作四方及上下方结界讫。建立道场悬诸幡盖。其道场四角。各作一水坛。坛上各安一水罐盛满净水。各以柏叶梨枝等。塞其罐口。复以种种华鬘及与绢片。系其罐口柏叶梨枝。如是白月十五个日。日别作此法。若水华叶不好恶者。数数换却更着新者。其佛左边安净箱子。盛金刚般若波罗蜜多经。日日读之。其作法人日日洒浴。于净草上而坐卧之。于白月十五个日。从初一日。日别请一比丘设斋。多亦无限。初日三时供养佛顶。各诵咒一千八遍竟。然后发遣已。复数数诵般若灭罪咒。如是日日倍增供养。乃至第十四日。于佛像前。结长二尺华鬘十六个。着之。复安十八瓦钵其十中盛满香水。八个瓦钵盛满牛乳。复安种种饮食。复安酥灯一百盏。复安沉香及与香炉讫。请唤佛。安置座已。种种供养。诵咒竟而发遣之。到第十五日正五更头。还如第十四日。种种供养讫。于道场中作水坛竟。唤帝殊罗施。安置。复安火炉。取沉水香一百八段。段别长一尺。两头涂苏合香。一一诵咒七遍讫。火炉中烧。如是烧尽一百八段。尔时帝殊罗施。来入道场现行者前。语行者云。汝为何事作如是法。是时行者。手擎上件种种香华等而供养讫。随意白佛。我欲某事法。时佛随行者愿。种种听许忽然不现。若佛不现者。观自在菩萨即现自身。与愿等事与上无异。若行者。眼不得见佛菩萨者。耳得闻声。若耳不闻其语声者。得种种佛顶验。若行者不依上法修行者。不得灵验。

　　释迦佛顶身印第一

　　反叉左右二无名指二小指。在于掌中。直竖二中指。头相拄。屈二食指头。压中指上节背。并竖二大指。捻中指中节侧。头指来去。即说佛顶心咒咒曰。

　　那(上音)谟(上音)萨婆若耶(一)唵(二)多他揭都乌瑟腻(二合)沙(三)阿那跋卢(轻音)枳跢(四)谟唎郁地(二合)(五)帝殊啰施(六)呜吽(二合)(七)什皤罗什皤罗(八)驮(去音)迦驮(去音)迦(九)毗驮(去音)迦毗驮(去音)迦(十)陀啰(上)陀啰(上)(十一)毗陀啰毗陀啰(上)(十二)嗔驮嗔驮(十三)频驮频驮(十四)呜[合*牛]呜[合*牛](二合去音)[打-丁+巿][打-丁+巿][打-丁+巿](泮吒反十五)莎(去音)诃(十六以下皆同更不重注)

　　佛告诸比丘。此咒能解一切诸咒。若外道若摩醯首罗咒。亦能除却诸恶鬼神。亦救众生五苦八难。若善男子。至心受持佛顶心三昧陀罗尼咒。应当护持三业清净。三业清净有二种护。何等为二。一外护二内护。言外护者。不得食我世尊残食。不得食一切贤圣残食。不得食一切鬼神残食。不得食师僧父母残食。不得食一切众人残食。又不得食国王官人残食。不共众人传器而食。亦不得食毗那夜迦鬼魔之食。毗那夜迦食者。若面裹物。蒸煮烧熟。欢喜团等。皆不得食。若食此食。于三昧力不得成就。若一切人畜生产处不得往到。亦不得食。诸死亡家十恶家。酤酒家。五辛家。埋死人家。卖凶具家。不净人家。淫女家。造经像家。皆不得往。亦不得食。诸不净人。看他产人。捉死尸人。截割众生身肉之人。如是等人。皆不得　近与身相触。亦勿交往。此名外护清净之法。内护清净者。身不得杀生偷盗邪淫。口不妄语恶口两舌绮语戏论。皆不应作。意不应作贪嗔痴等。唯起大慈大悲大喜大舍等心。是名菩萨四无量心三业清净。由三业净。乃能受持此三昧陀罗尼佛顶咒印。此三昧陀罗尼力。悉能解除一切天魔外道咒法。皆能降伏一切怨敌。及摩醯首罗诸天鬼神所说咒术。悉能除灭。

　　尔时世尊即说佛顶三昧曼荼罗法。善男子。若修行此陀罗尼法时。于十二月月生一日。净治一室。掘去恶土以好土填。坚筑令平。未填以前。先扫洒清净。烧安悉香。诵咒七遍。向前净地。立面向东。法师口云。我某甲今于此处。作佛顶三昧陀罗尼道场忏悔。今此地中。东西南北四维上下。一切非人毗那夜迦诸鬼神等。皆悉远去不得住此。若其善心护佛法者。任为住此。如是白竟。先从前地处中。量取。纵广四肘。从东北角。竖一竹竿。东南西南及西北角各竖一竿(若无竹时好木亦得)从东北角向上。最取八尺绳。系竿上。其余三角亦如是系。至东北角一匝系竟。还从东北角。庄严一切幡华铃带佩镜宝瓶。次第庄饰。到东北角一匝严讫。唯开西门。东及南北三门总闭。次庄上方。从东北角。以一幡系至西南角系。正东门上。以一幡系。至西门系。其东南角又系一幡。至西北角系。正南门上。又系一幡。至北门系。次庄上方讫。各分幡带系着四柱。又从东北角系。至西北角系。次取新净牛粪。不食糟豆特犊子粪最为第一。不得直用其生牛粪。取新瓦罐以汲净水。不用残水泻净盆中。以粪和水。搅去其滓。着檀香末。取一柳枝。以右手执。左手执金刚杵及其数珠。面向东坐。诵佛顶心咒。柳枝搅水。咒一百八遍。持咒水器。入道场中。从东北角[打-丁+巿]其香水。以右手摩地。随日转摩。随摩随干。忽令停水。道场内地一遍摩讫。乃至道场外四边。摩各一步地。四角竖标。结绳为界。此则名为佛顶三昧陀罗尼结界之地。如一遍摩。第二第三亦如是摩。摩地不得用残香水。日日别取新净牛粪。准前作用。作此水者。则名佛顶三昧陀罗尼八功德水。坛地干竟。取五宝瓶各受一升。如无宝瓶。新净瓦瓨未经用者。亦得中用。临时满盛净水。各安五谷。着七色香。又安雄黄。各如枣大。其五瓶中。各插柳枝柏枝竹枝杂华果枝。皆并叶用。以用彩帛各长四尺。系杂果枝上。将此五瓶各安四角。庄九盏灯置道场中。用佛顶心中心咒。咒一百八遍。先将此灯入道场中。从东北角。竿下安一灯。正当东门安一灯。东南角柱下安一灯。正南门安一盏灯。西南角竿下安一灯。正西门。门南颊安一灯。门北颊安一灯。西北角柱下安一灯。正北门安一灯。依前作法。将其华瓶。从东北角安一瓶。东南角安一瓶。西南角安一瓶。西北角安一瓶。正中心安一瓶。取苏合香龙脑香麝香。郁金香沉水香栴檀香。安息香。薰陆香白胶香。除苏合香。余八色香。以和少分五谷。各安瓶中。五谷者。大麦小麦小豆稻谷胡麻。取种种华叠种种香叠。西门内安置。取白芥子。石子十颗大如鸡子。净洒共芥子。一处安着。先烧安息香薰陆香。未烧香前。诵心中心咒。印印香炉。咒七遍竟。手执香炉而作是言。我某甲供养十方一切佛。一切般若波罗蜜。一切观世音菩萨。一切诸菩萨。一切金刚藏菩萨。天龙八部护塔护法诸善神等。证我比丘某甲。作佛顶三昧陀罗尼功德。如意成就请求加护。作是语已。则奉请释迦佛顶像。正当道场中心。悬着。则烧八种香供养。顶礼释迦牟尼佛。却坐合掌端身而住。瞻仰世尊以偈赞曰。

　　南无佛智慧精进　　那罗延力骨锁身
　　波罗蜜多六度行　　大慈悲父常为人

　　如是偈赞三说讫。顶礼捧足恭敬。即取种种香末。手中捧香。诵心咒咒七遍。散释迦牟尼佛。及十方一切佛。般若菩萨等上。普同供养。是名香三昧陀罗尼供养。复作华印捧种种华。如前香法咒七遍已。如前散供养者。此即名陀罗尼三昧华供养。次即左手执金刚杵。右手执数珠。口云。顶戴恭敬般若波罗蜜多法恒沙万德。今从诸佛受。说是语已。即举两手顶戴恭敬。是名顶戴恭敬之法。还放数珠及金刚杵于宝器上。顶礼世尊。右绕三匝辞佛而出。更以香汤净洒浴已。着新净衣。净衣三具。从旦至午着一具衣。从午至黄昏着一具衣。从黄昏至中夜时着一具衣。从中夜至平明时复着一具。如是替换终而复始。如无三具二具亦得。其衣上下俱用黄色。不宜杂色。着净衣已。即用破魔印咒护身。

　　佛顶破魔结界降伏印咒第二

　　准前身印。唯改二头指竖。头相捻。以二中指。各[打-丁+必]。头指上节背侧。过头相拄。并屈二大指入于掌内。先应顶戴恭敬印已。至心诵咒咒曰。

　　唵(一)室唎(二合)夜(二)婆醯(三)莎婆诃(四)

　　顶戴恭敬咒七遍已。印左右肩当心咽下眉间发际。及印顶后。如是三度。此印及咒。常用护身结界。释迦牟尼佛初成道时。坐菩提树下。先用此印诵陀罗尼。护身结界降伏诸魔。成等正觉。是陀罗尼印。能解一切种种毒虫。种种恶鬼。种种精魅。种种诸魔。鬼神咒术皆悉除遣。一切厌蛊咒诅口舌。皆悉消灭不能为害。若善男子于奢摩他毗钵舍那。速得成就禅定解脱。作观行时。先印床座咒三七遍。及身心竟。而上床座结加趺坐。衣服束带皆悉缓系。正坐端身。骨节相拄。项直平视。举舌向齶以右手压左手。作般若三昧禅印。先观四大色毕竟空无有真实。次观五蕴知其性空。不可得。即心寂灭三昧。观色性不可得。即色寂灭三昧。若证此三昧时。心生大欢喜。或见诸境界不得取着。灭除一切诸重罪障。若见他障。为彼作印诵陀罗尼。即得除灭一切罪障。护身结界讫。入道场中西门礼拜胡跪。即印香炉诵咒七遍。烧安悉香熏陆香已。口云。我某甲奉请作法。如意成就。右手掏数珠。左手执金刚杵。印白芥子宝器之上。诵前大心咒咒一百八遍。还放数珠及金刚杵香宝器上。作破魔印。印白芥子石子。各咒七遍。次作佛顶索印。印白芥子石。各咒七遍。次作佛金轮印咒。次作佛刀印咒。各咒七遍。即手执芥子宝器。从道场内东北角。散白芥子如是四方四维上下。散一遍讫。第二第三亦如是散。散已即出于道场外。准前散白芥子四方四维上下。散竟把其石子。从东北角。尽力[打-丁+勉]石。如是四方四维上下。各[打-丁+勉]一石。石所到处即为外界。芥子到处即为内界。还入道场作破魔印。印地诵咒七遍。即名地结界。四角四方。以手印空中转。咒七遍。即是结八方界。以手印顶上一尺高转咒七遍。即名上结界法。次用手印总结界竟。手执香炉烧种种香。口云。奉请结界各依本位。威仪具足如法而住。

　　奉请印第三

　　准前身印。唯改二头指直竖。相去四寸半。并二大指直竖。去中指八分。诵佛顶心咒。至第四遍。二头指渐渐屈入掌。咒满七遍。反手印即和南顶礼。向内散去奉请印。即作花光印诵咒咒曰。

　　唵吽迦摩罗　娑婆诃(咒七遍)

　　莲华捧足印咒第四(亦名花光印也)

　　二小指竖相捻。并竖二大指。自余六指。散开直竖。微曲指节。似开华势。咒满七遍。并屈二大指向掌内。即顶礼。向内散去莲华印。其座咒曰。

　　唵(上声一)迦摩啰(二)莎诃(三咒七遍)

　　坐印第五

　　右手五指竖相捻。以左手头指中指无名指。屈右手五指。大指压上。直申左小指。诵前坐咒满七遍已。散去坐印。

　　次请释迦佛。中心坐。次请东门释迦心佛。用佛顶印诵佛顶咒。请坐法用准前。奉请南门侍者金刚藏菩萨。

　　金刚藏菩萨印咒第六

　　左右无名指掌内相叉。右压左向虎口。直申二小指竖相捻。二中指竖相捻。直竖二头指。相去四寸半。并竖二大指。去中指一寸。诵金刚藏心咒咒曰。

　　唵(一)跋折啰(二)悉婆(二合)婆皤(去音)耶(三)莎婆诃(四诵七遍徐屈头指向掌内次顶礼)

　　其坐法用准前请坐法无异。

　　次请北门侍者十一面观世音菩萨。

　　十一面观世音菩萨印咒第七

　　二中指直竖头相捻。直竖二头指。相去四寸半。并二大指直竖。二无名指相去一寸八分。二小指直竖。相去五寸。头指来去。咒七遍已。渐屈头指入掌。礼拜奉请。作法亦如前说咒曰。

　　唵(一)阿嚧力(二)莎诃(三)

　　次请四角金刚。诵前金刚藏咒。作前金刚藏王印。从东北角请。东南角西南角西北角一请。四度屈指印竟。其咒诵声相续不断。口云。从东北角奉请金刚。东南西南及西北角奉请金刚。各住本位如法而坐。即作华座印随日三遍。转印诵咒。咒同前说坐印咒。无异。诵七遍已恭敬顶礼。礼已次作大三昧印。诵三昧咒。

　　大三昧敕语结界印咒第八

　　左右二无名指二小指。掌内相叉。右压左。直竖二中指头相捻。屈二头指。捻中指上节背。屈二大指附着头指屈一节。二手掌相去四寸。顶戴恭敬。空中四方随日右转。诵三昧大结界咒咒曰。

　　唵(一)商迦(上音)礼(二一本云羯唎)摩诃三昧焰(三上音)槃陀槃陀(四)文阇文阇(五)莎婆诃。

　　诵七遍已手印随日转。转三匝已。次应敕云。三昧结界。威仪具足如法而住(若结界时废文阇文阇解界之时用文阇文阇)此是十方三世诸佛大三昧陀罗尼咒印。若人至心受持读诵。满三十万遍乃至七十万遍。灭除四重十恶五逆一阐提罪。除去种种横障横恼。众人见者皆大欢喜。于一切三昧陀罗尼力。速得成就。善男子。手执香炉烧香供养。为其七世一切父母现存父母。着一丸香。普为六道一切四生着一丸香。又为一切病苦众生着一丸香。复为一切十方施主着一丸香。又为自身着一丸香。着香已竟。印其香炉。咒七遍已。名捧香炉。至心供养释迦文佛并佛眷属。供养观世音菩萨并其眷属。供养金刚藏菩萨并其眷属。即普运心。周遍十方一切净土。六道四生。一切地狱。一切病苦诸众生处。香云遍满。十方法界。作香宫殿楼阁。七宝池台微妙音声一切佛事。供养。香云遍至地狱。出和雅音称赞三宝。随闻随称离地狱苦。遍至六道满众生愿。病苦众生香云入体。除去一切种种病恼。此是佛顶三昧香云供养之法。一切宝物一切诸华。曼陀罗华。芬陀利华。俱物头华。瞻卜华等。一切末香种种涂香。诸香功德池水供养。如前无异。末香华云。皆悉遍满十方法界。供养种种宝。种种饮食。种种财宝。种种华鬘。璎珞华冠宝钏等物。一切供养。香池法者。用八种香。谓郁金。沉水。苏合。薰陆。海此岸栴檀。牛头栴檀。麝香。龙脑香。是八种香共捣为末。以净水和。宝器中盛。于道场内。从东北角。内院着一香水器。正东东南正南西南正西西北正北门下。如是八处各着一器八种香水。其尊像前着二器水。是名八种功德池水。亦名陀罗尼三昧水。复名佛顶三昧甘露妙药。亦名清净陀罗尼药。供养已竟。从佛请药。服之三度。日别一度。及洒散顶面身心上。内外清净。障难病苦皆悉消灭。次作和南。至心顶礼一切诸佛般若波罗蜜菩萨金刚一切贤圣。行者起立作礼拜印(十一面部礼拜印同)

　　那谟悉羯啰印咒第九(唐云礼拜下有赞叹咒)

　　两手掌相合。左右十指直竖。相叉右压左。十指头齐正。即诵那谟悉羯啰咒咒曰。

　　那谟(上音)陀舍南(上音下同一)蒲陀俱智南(二)唵(三)户嚧户嚧(四)悉陀嚧者儞(五)萨婆(去音)遏他(六)娑达儞(七)莎婆诃(八)

　　诵三遍已。顶礼一拜。如是三度。如是礼拜者。礼一切佛般若菩萨金刚贤圣。灭除一切十恶五逆四重等罪。一切障难皆悉消灭。若人礼拜十万亿佛。所得功德。不及诵此陀罗尼人。作印礼拜所得功德。礼讫胡跪。手执香炉烧香。供养一切三宝。第二更烧香。慰问诸天神王一切鬼神。起大慈悲悉与欢喜。归依三宝发菩提心。放香炉竟。却坐端身。作礼拜印。以印当胸。即诵赞叹三宝神力灭罪陀罗尼咒咒曰。

　　那(上音)谟(上音)娜婆娜婆羝那吽(二合下同一)三藐三菩陀俱智那吽(二)那(上音)谟娜婆娜婆羝那[合*牛](三)达摩俱智那[合*牛](四)那(上音)谟娜婆娜婆羝那[合*牛](五)僧伽俱智那[合*牛](六)跢侄他(七)唵(八)摩隶毗摩隶(九)昵(上音儞吉反)么[口*梨]黎(十)萨婆跛波迦生(二合)羯[口*梨](十一)莎婆诃(十二)

　　若善男子善女人。至心受持满三十万遍。能灭一切根本重罪。一切障难悉皆消灭。昼夜六时。时别诵咒一百八遍。或四十九遍或三七遍。相续受持。一切横病皆悉消灭。晨朝净洒手面漱口竟。正面向东。咒一掬水三遍。洒于头顶面身心上。如是三遍。一切众人见者欢喜。所往之处无有障碍。赞叹已讫。至心顶礼诸佛般若菩萨金刚等。请求加护。我某甲身。摄受护念哀愍覆护。赐与我某甲种种行愿。我某甲乘佛威神。受持佛顶三昧陀罗尼曼咥[口*梨]慕陀罗。曼荼罗功德顶戴受持。作是语已顶戴恭敬。即从世尊请般若波罗蜜数珠。即作数珠印。

　　数珠印第十

　　以左手大指。捻无名指甲上。小指中指直竖。屈头指捻中指上节背。右手亦同。用右中指捻数珠。结加趺坐端身而住。诵前大佛顶心咒。一千八十遍或五百四十遍。一一掏之。及受持释迦佛顶一切印法。每月月生一日。至月生七日。献八槃饮食一切杂果。从东北角安一盘食。正东门安一盘。东南角安一盘。正南门安一盘。西南角安一盘。正中心像前安一盘。西北角安一盘。正北门安一盘。从月八日至十五日。日日献食如果子法。如其不得日日献者。取月三日若月五日若月七日。应献果子。其月八日十三日十四日十五日。应献食供养。若能月一日至十五日。日日相续。供养果食种种诸物香华等者。最胜第一。十六日已去。直以香华供养诵咒。乃至月尽。月月如是。善男子作数珠者。用金银赤铜水精琉璃沉水檀香青莲子璎珞子。佛告诸比丘。如上所说诸数珠中水精第一

　　佛顶头印第十一

　　准前佛顶身印。唯改二头指。[打-丁+必]在中指后。头相拄。用破一切外道法及诸鬼神咒术等法。悉皆除破一切横障。一切难事悉皆消散。随所住处。有诸恶兽毒虫等难。咒白芥子和灰。一百八遍。向东北角咒三遍已。一散芥子。如是八方逐日转散。所有毒虫悉皆消灭。次作佛顶转法轮印。

　　佛顶转法轮印咒第十二

　　准前佛顶身印。唯改二头指直竖。捻二中指甲下咒曰。

　　唵(一)斫迦啰(二合)(二)余宕(大忘反)鸡(三)嗔驮尼(四)呜吽(二合)[打-丁+(姊-女)](五)莎诃(六)

　　若有受持此法轮印陀罗尼者。一切诸法三昧陀罗尼。法自在力速得成就。令佛正法久住世间。常行菩萨摩诃萨道。起大慈心教化众生。修一切善法断一切恶法。是名转法轮。灭除一切罪。一阐提等皆悉消灭。次作金轮印。

　　帝殊啰施金轮印咒第十三

　　二小指竖头相拄。二无名指屈中节。头侧相拄。并竖二大指。捻无名指头。二中指竖头侧相拄。屈二头指。曲捻中指上节背。头指来去。二肘头相着。即说咒曰。

　　唵(一)浮噜那(二)呜吽(三)莎诃(四上)

　　若能受持此印咒者。悉能灭除一切罪障。诵咒满四十万遍。所往之处皆悉欢喜。一切贼难皆悉退散。

　　又帝殊罗施金轮佛顶心法印咒第十四

　　准阿弥陀佛转法轮印。唯改两手头指中指。无名指皆曲竖二大指小指。印当心上(拟更勘)

　　咒曰。

　　唵吽(一)毗蓝毗蓝(二)呜[合*牛][打-丁+(姊-女)](三)莎诃(四)

　　金轮佛顶像法

　　欲画其像。取净白叠若净绢布。阔狭任意。不得截割。于其叠上画世尊像。身真金色着赤袈裟。戴七宝冠作通身光。手作母陀罗。结跏趺坐七宝庄严莲华座上。其华座下竖着金轮。其金轮下画作宝池。绕池四边作郁金华。及四天王各随方立。其下左边。画作文殊师利菩萨。身皆白色顶背有光。七宝璎珞宝冠天衣。种种庄严乘于师子。右边画作普贤菩萨。庄严如前。乘于白象于其师子。白象中间画大般若。菩萨之像。面有三目。庄严如前。手把经匣端身而坐。于佛顶上空中。画作五色云盖。其盖左右有净居天。雨七宝华。

　　尔时会中。复有无量诸大菩萨。四道果人。及诸缘觉。并诸天众一切鬼神诸仙外道。皆悉云集。各献神咒皆言。我曾过去诸佛所说神咒。我皆受持。或言我从十恒河沙佛。所说咒我皆受持。或言二十或言三十乃至或言。百恒河沙佛所说咒。我皆受持。是诸众等各白佛言。世尊我等今欲各诵神咒。惟愿世尊听我等说。尔时世尊默然听许。时诸菩萨诸天鬼神。诸龙王等。随其所应。各诵先世所习神咒。其所诵咒。各现咒神。侧塞虚空中无间隙。尔时观世音菩萨。起大慈悲。偏袒右肩顶礼佛足。白佛言世尊。我曾过去于诸佛所得陀罗尼。我今欲说。愿佛听许。尔时世尊赞叹观世音菩萨。善哉善哉。汝大慈悲欲说神咒。今正是时。

　　尔时观世音菩萨。即现何耶揭哩婆身(唐云马头)。说神咒时。即现咒神映蔽于前。一切菩萨诸天神等所现咒神。悉令不现。如以硙石盖于井上。唯观世音菩萨一切持咒。众圣中王独显自在。

　　尔时世尊起大慈悲。即于顶上肉髻相中。放五色光。遍照十方一切世界。于虚空中游旋如盖。其光明中有菩萨。名帝殊啰施。结加趺坐放大光明。身支节中各出火焰。口说神咒。多者名曰大佛顶咒。少者名为小佛顶咒。说如是等种种咒法。并作印法。帝殊啰施说此咒等。现威神时。映蔽于前何耶揭哩婆身。及咒神悉不复现。

　　尔时观世音菩萨。顶礼佛足白佛言世尊。奇哉希有。世尊威神。我于一切持咒中王。更无有上。世尊慈悲顶上放光。光明中出帝殊啰施菩萨。灭我所现身及咒神。一无遗余。更有何法。能灭世尊帝殊啰施。尔时世尊告观世音菩萨。我有心咒名曰金轮。最尊为极更无过者。惟佛与佛乃能知之。是咒能灭帝殊啰施并咒等法。汝等应当一心受持生希有想。

　　尔时世尊。即说金轮陀啰尼印。印如前所说诵者听者若能至心。随诵一遍一经于耳。尘沙众罪若轻若重悉皆消灭。无愿不果速当成佛。此陀罗尼悉能破坏一切诸法。更无有上(此结印咒有人安在此中本无)

　　放白光明佛顶印第十五(亦云放十方光印也)

　　合二小指。竖头相捻。二无名指相博直竖指头相去一分。二中指亦尔指头相去三分。二头指屈捻中指上节背侧。并竖二大指。去中指五分。头指来去。咒用金轮咒。

　　又有白光明佛顶印第十六

　　各竖二小指及二无名指。相博。二中指[打-丁+必]于无名指上。次曲二食指头。捻中指上节。并二大指。各捻无名指下节内。举印着自顶上。头指来去。咒同前金轮咒。

　　佛告诸比丘。若国界内滞雨不息。作白光明印。诵大心咒。奉请佛。安置坐华座上。即烧求罗香(唐云安悉香也)薰陆香。供养佛讫。白云。我某甲为某事奉请作法。施与众生种种安隐。愿大慈悲果我所愿。作是语已。取白芥子和盐。咒一百八遍。及作光明印咒三七遍。搅芥子盐。安一火炉。左手执金刚杵。并执数珠。右手捉白芥子。咒一遍一投火中。如是数满一千八遍。其雨即止。像面向北咒师向南。露地作法。如其不止即示现威仪。顶上着绯。以黄缯缠右绕剑一口。正当像前竖刀二口。两边亦竖。一边各二。如前所作白芥子法。一百八遍讫。右手执剑绕像三匝。行道诵咒相续不绝。还至本处。面向东北角。以剑随日。头上急转。转三匝已。向东北拟。四角四方皆亦如是。于夜分时咒五炬火。以白芥子打其炬火。满三七遍。以一炬火头上右转。转三匝竟向东掷之。南西北方皆亦如是。其后一炬头向地转。转三匝竟刺于地上。更转三匝向空上掷。作是法时相续诵咒。其雨即止。

　　复有作法。以种种华散佛像上。然后收华举着净处。若滞雨时取前举华。咒华一遍一投火中。如是数满一千八遍若一万遍。其雨即止。

　　和白芥子作法。

　　复有作法。取一新瓦瓨可受二升。瓨上画作一须菩提。出家形像头戴华冠。作怒神面怒眼大嗔。将此画瓨出着露地。如前所说白芥子法。其雨即止。

　　又有作法。舍露地。和香牛粪作一水坛。纵广四肘。于其坛中。牛粪和泥作一龙形。龙尾头向西。咒白芥子打其泥龙。一咒一打一百八遍。以紫檀橛钉龙项上。其雨即止如上一一作法之时。先作白光明印。头顶上着。诵咒七遍。右转手印咒三七遍。手印向右髆前着。翘左足立。面向左边作大嗔颜。高声杀(史卖反)喝。复转金刚。向四方拟打一切风雨。随打皆止。

　　若那斫迦罗印咒第十七(唐云智轮)

　　先竖二中指头相拄。屈二无名指。各[打-丁+必]中指中节背。头离一寸二分。以二头指。各压二无名指上节背。头离中指甲三分。屈二小指在掌中。以二大指。各捻中指上节内。合腕。陀罗尼曰。

　　唵(一)结知(二合)伽(去音)陀(二)吽(去声)泮(三破吒反此陀罗尼第二句内知字半声呼之)

　　此印陀罗尼。若说法时。预前礼拜一切三宝。请加被已。作印至心。诵陀罗尼一百八遍或千八遍。然后说法。即得无畏乐说无碍。若人恶心论议。难者自然屈伏。又以此印印佛轮座。咒一百八遍。然后请佛安置座上。一切魔军无不归伏。大坛会中皆用此印。

　　若奴瑟儞(二合)沙印咒第十八(唐云智顶)

　　准前唯改二头指头。各捻中指甲上。指头各与中指头齐。陀罗尼曰。

　　唵(一)摩摩摩摩(二)吽(去音)儞(三)

　　此印陀罗尼。能诵持者得最上智。生生不失。

　　迦黎沙舍尼印咒第十九(唐云灭罪)

　　准前唯改二头指。各侧博中指上节侧。头离一寸。离二大指头四分。陀罗尼曰。

　　唵(一)迦黎舍儞阇(二)

　　此印陀罗尼。若善男子善女人。至心作印诵陀罗尼。随诵一遍。百千万亿俱致那由他恒河沙劫。四重五逆一阐提罪一切罪障悉皆消灭。若能一生。日日常诵千遍万遍。能令行者。无始以来一切罪障悉皆消灭。

　　阿跋啰质多印咒第二十(唐云无能胜也)

　　准前唯改二头指。头离二大指头三分。陀罗尼曰。

　　唵(一)阿跋啰(二合)质提(二)吽(上)[打-丁+巿](三)

　　此印陀罗尼。若善男女能诵持者。王贼鬼神一切险难不能为害。若欲受持上四法者。于闲静处当作水坛。纵广四肘种种庄严。于道场中安置佛像。若佛舍利种种供养。像前胡跪至心诵咒。满千八遍若满万遍。日日如是满十万遍乃至百万。果愿不虚。

　　释迦牟尼佛忏悔法印咒第二十一

　　左右头指无名指小指等。并向下相叉。竖二中指头相拄。二大指相钩右压左。左右大指头附右头指侧。咒曰。

　　那(上音)无(上音)萨婆肾若耶(一)唵(二)三婆悉底(二合)稽(三)莎诃(四)

　　是法印咒。能除一切三业罪障。灭诸四重五逆等罪。皆悉除灭。

　　佛顶刀印咒第二十二

　　左右八指叉入掌内。右押左。直竖二中指头相拄。合腕咒曰。

　　唵(一)渴伽啰末拏(二)钵啰末陀那姿(次也反三)捣驮(去音)耶(四)莎诃(五)

　　诸比丘若作此印诵前大咒。若人身上患鬼神病。以印打头胸背。随其病处以印刺捺。复咒白芥子。打病者头面心胸。复以手捉白芥子。于头上心胸肩背上。右转摩之。日夜四时五时。烧安悉香。绕身右转及薰鼻孔。七日之中作法即差。若天魔鬼神难发遣者。如前作四肘坛。准如前法。献八盘食灯十六盏。四角各一。四门各二。中心佛坐四角各一。下灯之时。皆随日转不得逆行。结界奉请如前不异。教令病人。清净洒浴着净衣服。近坛西门。令于咒师左边坐竟。咒师与其香炉。烧香发愿礼拜。如前作芥子法一百八遍。即取一碗醋饭一碗甜浆水一碗冰水。取其饭碗。于病人头上心胸身上。右轮旋转咒三七遍。以碗暂着病人头上。令一人当前。擎一净器。以碗中饭。泻净器内。余二碗亦尔。咒师受取净器三物。搅令相和。头上绕身转三匝已。遣人急送泻西南上。勿令回顾。此送食法。初夜五更二度为之。七日作法。至第四日种种饮食果子供养。西门安净宝火炉。烧于净柴。至心奉请释迦文佛。于火炉中坐莲华上。当取乳酪酥蜜饮食果子胡麻人油等。咒三七遍。各取少许。咒一遍一掷火中。满一百八遍。昼夜三时旦午初夜供养。时时作法。咒师取白芥子。于自身上巡转。咒白芥子满一百八遍。一切鬼神悉皆远去不得其便。凡欲作法。皆须作法好自护身。若不尔者恐鬼神得便。

　　次作佛顶索印法。

　　佛顶索印咒第二十三

　　准前佛顶刀印。唯改二中指。上节屈头相拄。令指头平。若有鬼神难处。作印诵咒。诸恶鬼神皆悉散灭。即说索咒咒曰。

　　唵(一)睹噜噰(二合)(二)槃陀槃陀(三)莎诃(四)

　　若贼难处。诵咒作印。贼不能近人。若人患眼白云经年。取荜茇和井花水。石上研药。随研咒药。取器宬竟。于像前咒一千八十遍点着眼中其翳即差。

　　佛顶缚鬼印咒第二十四

　　反叉二小指二无名指。在于掌中。直竖二中指头相拄。并竖二大指。捻中指中节侧。屈二头指。压二大指指甲。相着合腕。即说咒曰。

　　唵(一)毗输提(二)莎诃(三)

　　诸比丘取东引桃枝无疮病者。以印印枝。咒二十一遍。打病人身其病即差。若狐魅病山精鬼魅压蛊病等。咒白芥子二十一遍。以打病人头面胸心。烧安悉香。绕身薰鼻及噏取香烟二十一咽。用桃枝打法。先打左臂肘内。次打右肘腰间曲[月*秋]。其病即差。用研雄黄。咒一百八遍。护身结界。顶上发际左腋右腋心上项下眉间。如是七处各点昼夜三时。如是作法。病人床下。以牛粪泥一肘小坛。净洒灯盏着一盏灯。结界作法。灯夜别着。其病即差。

　　释迦佛眼印咒第二十五

　　反叉二小指二无名指于掌中。直竖二中指头相拄。并竖二大指。屈二头指压二大指头头相拄。咒曰。

　　唵(一)毗嚧支(只伊反)儞(二)莎诃(三)

　　作佛眼印。诵前大咒。得身清净眼根清净。若至诚受持佛眼印咒。亦得具足五眼清净。一切众生见者欢喜。若人患眼眼赤痛者。作印印眼及印药咒。内眼中差。若印水咒噀眼并洒即得除差。

　　释迦佛印第二十六(此印无咒不得名号)

　　准前佛眼印。唯改二头指。屈捻中指上节背。右大指压左大指上。

　　释迦佛印第二十七(亦无咒名)

　　准前唯改。以左大。

　　指压右大指上。

　　释迦佛印第二十八(亦无咒名)

　　准前唯改。并屈二。

　　大指入掌中。

　　若能受持此三印者。及能日日恭敬供养。一切罪障皆悉消灭。一切功德念念增长。

　　斫迦啰跋啰(上音)底印咒第二十九(唐云轮转)

　　金轮印同咒曰。

　　唵(一)毗社曳(二)娑诃(上音三)

　　咒佛坐轮二十一遍。若咒水罐一百八遍。

　　佛斫迦罗法印第三十

　　以二手无名指相拄。与二大指头指。聚相拄。直并二中指。头指来去诵前顶咒。是印能降伏一切恶魔外道。坐禅时用。易得入定(已上元本竟已下二印咒后加之)

　　如来施众生无畏法印咒第三十一

　　以右手垂向下。大指捻无名指甲上左手头指压中指甲上。余指直竖向胸上。咒师作欢喜面。胡跪坐。膝头解如向前身亦向前。头向左少许。无畏咒曰。

　　唵(一)婆罗那帝梨(二)啰尸(三)步[口*路]沙(四)曼怛啰(二合)夜(五)莎诃(六)

　　一字佛顶法咒第三十二

　　准军荼利身印。上唯改开掌腕。以二大指。各侧捻二头指中节。咒曰。

　　苾凌(去音长呼梵本一字此土无字故二合呼)

　　是法印咒。作大坛处。召请以后用此印咒。咒七遍已坛法即成。每呼一遍。当诵大佛顶身咒一遍。等无差别。若诵满足十万遍时。即有光验。二十万遍即能广利一切众生。若诵诸咒。加此咒诵满十万遍。即具大验(已下还是元本)

　　佛告诸比丘。若能受持读诵三昧陀罗尼者。依前作坛相续诵咒。或三十万遍或七十万遍。作种种供养。于中示现种种境界。行者尔时好自安心。勿令怖惧。或见灯焰长一丈五尺。香烟亦尔。或道场幡带而自掉动。或所献散华多日不死。或杂果树枝多日不萎。或房内有声。勿生惊怖。或无云而有雷声。或无云雨落。勿生惊怖。当知行者。一切罪障皆悉消灭。得三昧陀罗尼力。以后即设五色坛法。灯食香华种种供养一准前法。或佛般若菩萨金刚天等。为行者现身。随其见时种种乞愿。

佛顶八肘坛法

　　治地如前。竖竿庄严。及埋七宝并五谷子。八种香等亦如前说。次调白粉。以香水和。共一解法比丘。入道场已。从东北角柱内。离柱六指。下一粉点点余三维法亦如是。点四维竟。取一绳子长四十尺细如钗股。粉汁中浸。浸已綟出。遣前解法人。捉其绳头捺。法师向南角点上捺。用左手拼绳。点东三指一拼绳。点西三指一拼绳。即收绳子。粉中綟出。前人执绳头向西出。使右手执绳一头。向头上逐日转。应语彼言。依点上捺绳子。师亦依东边点上捺。还左手一拼绳。点向南三指一拼绳。点北三指一拼绳收取绳子粉中綟出。向西门出绳子。前向南头立。师执绳头。准前依点捺。师用左手拼绳。点西三指一拼绳。点东三指一拼绳。又收绳子粉中綟出。前人持绳。东北角点上捺着。师还如前。西北角捺着。点上一拼绳。点北三指一拼绳。南点三指一拼绳。点南三指拼一匝竟。作一竹片二肘度子。从东北角外缘。放一竹度。向西量。更着一竹度。向南量下一点。取竹度依点上。向西量。向北竹度头。下点。依点上向南。两竹头相拄下一点。东南角西南角西北角亦如是。量各下粉点。从东畔綟绳出。还依前法当点。拼绳点东点西各三指地。依前法拼。南西北方亦如是拼。第一院竟。还取竹度。从东北角第一缘。从角向西量。度头下点。从点向南量。还从角下一竹。向南量。竹头下一点。从点向西量。两竹头相拄。下一点。量余三角法亦如是。量已下点。从西边。粉中将出绳子。从西门入。从东北角捺。师向西头准前。一拼绳。向西三指。一拼绳。复向西三指。一拼绳。南西北方亦如是拼。南向北取。西向东取。北向南取。内缘一匝竟。还取竹度。内缘西北外角。二竹度量三指。一刻为记。将竹度。从角向西量。刻头下一点。从点向南量。更取一度。从角向南量。刻头下点。从点向西量。两刻头相拄。下一点。东南角西南角西北角亦如是。依刻下点。还从西边粉中。出绳子。还从西门入。从西北角点上。捺绳头。师向头。依点捺拼绳。点东三指一拼绳。点西三指一拼绳。南西北方亦如是拼。第二绳竟。取二竹度。量六指作一刻。从第二外院西北角内缘角头。向西量六指。刻头下点。从点向南量。复以一竹从角向南量。刻头下一点。从点向西量。两刻头相拄下一点。东南西北角亦如是量。下点。从西边粉中。出绳子。还从西北角点上。捺绳头。师向南边。捺拼绳。向点三指一拼绳。南西北方亦如是拼。一依点拼。总三重竟。复将绳子。东北角捺绳头。师向西头。捺捻取量。齐中叠绳子。还从东北角。绳头所到处。作一点记。从记向南角。量取中心。下一粉点。南西北方亦如是量。中心下点。从东面中心。从点向北。量一竹度。度头下一点。从中点向南。量一度竹。头下一点。取一竹度。量四指。折屈头。内粉中。从北点向东印。从印头向北印。从印头向东印。从南边点。还向东印。从印头向南印。从印头向东印。粉内出绳子。从北印头捺绳子。师向南印头。捺绳子一拼绳。次作东门竟。南西北方亦如是作。乃至三重四门亦如是。作门法但从三重。西门体开。余三门拟闭。作四门竟。即取五色粉。用八色香热水。和五色粉。从外院东北角。安粉器咒一百八遍。师向第一院内道上坐。遣前人向院东坐。取二竹度。从第二竖三道北缘头。向南量一尺。此是东外缘。内缘亦如是量。两竹头一拼绳。向北三指一拼绳。复向北三指一拼绳。乃至向南量。分位作七位。南北亦尔。西面门南。分为三位。门北亦尔。分作三位。第二院东还如是量。拼作六位。南北亦尔。分为六位。西面门南。拼为两位。门北亦尔。分为两位。从东北角。作金刚地印。用黑白二色作。从北面。一肘地白粉界道处。重下白粉。次下赤色道。次下青色道。次下黄色道。次下黑色道。此五色道。从外畔一匝。下五色道。第二第三外缘。亦如是作。中心作千叶莲华。以五色作。三院四角例是。金刚地印之位。

　　金刚地印法第二院东面北头。第二是文殊师利菩萨。第三般若波罗蜜多菩萨。第四释迦金轮佛。第五释迦转法轮佛。第六阿弥陀佛。第七释迦牟尼佛眼。东面位竟。南面第二金刚母摩么鸡菩萨。第三商羯罗菩萨。第四央俱施菩萨。第五金刚藏菩萨。第六金刚君茶利菩萨。第七随心金刚。南面位讫。

　　西面南头第二第三位皆作金刚叉。西面门北第一第二亦作三股金刚杵。

　　北面东头第二观世音母。第三耶输陀罗菩萨。第四观世音妹。第五观世音王。第六十一面观世音菩萨。第七毗俱智观世音菩萨。北面西头第二不空罥索菩萨。第三马头观世音菩萨。东面外院北头第二提头赖吒天王。第三地藏菩萨。第四虚空藏菩萨。第五释迦佛盖。第六释迦佛刀。第七释迦佛槊。第八天帝释。

　　南面第二阿只儞地皤那。第三南方毗嚧勒叉。第四金刚叠。第五金刚杵。第六火头金刚。第七金刚童子。第八金刚儿。

　　西门南第二第三第四一槊二叉。门北第一。第二叉槊一。第三毗嚧博叉。北面西头第二多唎心观世音。第三一蹉三钵底迦啰观世音。第四随心观世音。第五三股叉。第六北方毗沙门。第七第八一叉一镞。中心帝殊罗施。铄鸡谟儞为道场主。灯一百盏。及约位作饮食。种种香华种种饮食种种香水碗。及十六水瓶。各各皆咒一百八遍。从东北角。下灯下食下瓶。瓶着四角四门中心。供养作法。一一如前。七日八日两夜不睡。十三十四十五夜不睡。月八日十三十四十五日不食。得食药及酥乳麨等。月别十五日五更头。取十六瓨水。西门行着。用金刚印。印瓨咒一百八遍。礼拜发愿弟子某甲今从佛。请三昧陀罗尼功德之水。灌顶身心。三业清净行愿具足。即将水瓶。上牛粪香水坛上。脱去衣裳。面正东立。擎水瓨头上淋。口云。十方一切佛。赐与我某甲一切菩萨行愿。先从中心帝殊罗施。灌身心。以次取瓨。灌尽着衣服。入道场行道作业。行者得行愿时。及种种相貌。不得向一人说。行道作业亦不得向一人说。又法欲令一切罗阇心欢喜者。煮粳米乳粥。于道场西门。先咒乳粥一千八十遍。从门南颊。取谷木柴。火炉上然。请释迦佛。坐火炉中莲华座上。取少许乳粥。咒一遍一掷火中烧。如是满一百八遍。旦起午时黄昏作法。满七日一切罗阇奉请迎唤。种种供养生大欢喜。

　　又法咒酥合香一千八十遍。于正西门宝火炉上。请释迦佛。坐于火中莲华座上。取前苏合香。咒一遍一掷火中烧供养。昼夜六时作法。五时亦得。时别诵一百八遍。一切诸佛一切菩萨金刚天等生大欢喜。七日作法。

　　又法咒薰陆香一千八十遍。准前作法。昼夜五时四时亦得。满七日已。一切梵王魔醯首罗。生大欢喜。

　　又法咒安悉香一千八十遍。昼夜四时三时亦得满七日。一切诸神王四大天王诸鬼王等生大欢喜。

　　又法咒白胶香一千八十遍。准前作法满七日已。一切诸鬼生大欢喜。

　　又法咒白芥子盐一千八十遍。摩自身心。咒一遍一掷火中。准前作法满七日已。一切横病一切横障。一切官事口舌等事。悉皆消灭。

　　又法先咒白芥子一千八十遍。即捻少许。咒一遍一掷火中。准前作法满七日。一切官人一切魔醯利。生大欢喜。

　　又法咒胡麻稻谷华一千八十遍。请释迦佛。坐于火中莲华座上。取少许。咒一遍一掷火中。供养满一百八遍。准前作法满七日已。心力身力皆悉具足。一切比丘比丘尼菩萨摩诃萨众。诸天善神常随卫护。

　　佛告诸比丘。未入三曼荼罗大道场者。不得说此三昧陀罗尼咒印。不得听闻。不得见法。若为说者。当堕地狱。其听法者。得愚痴报。辄见法者。鬼神嗔诃。虽自曾入三昧道场。若不用心护法。轻尔露处作印咒法者。为恶鬼神之所得便。若能至诚坚固受持者。一切诸天随身为护。是陀罗尼法。如日照霜。如火烧众物。一切山中须弥为胜。此经亦尔。诸经中胜。一切水中大海为最。此经亦尔诸经中最。一切星中月天为胜。此经亦尔诸经中胜。一切圣中诸佛第一。此经亦尔。一切经中最为第一

　　尔时诸比丘众菩萨摩诃萨。天龙八部诸鬼神等。闻佛所说。皆大欢喜作礼奉行。

佛说陀罗尼集经卷第二(佛部卷下)

　　画一切佛顶像法。

　　一切佛顶像。通身黄色而有赤光。其光中央。长短演出五青焰子。着赤单裙。笼映脚胫。披黄袈裟。而作青里。垂两膝。坐百宝华。其莲华上。着单平方宝侧。其侧有二赤脚。状似此地礼蹲脚形。而在莲华上。其上敷青地。其青地两厢。各安赤宝台。庄以纷带华鬘宝锦。严饰间错。其台子上各着一师子。委挟两厢。顶戴宝华而承佛坐。其像右手头指大指相捻作孔。散竖三指。手掌向前。左手头指。附在右手大指孔边。大指如近。状似相捻。中指无名指屈在掌中。小指亦竖着右手掌。其像背倚宝庄绣枕。像左右厢。各有一菩萨。通身黄色。头冠璎珞而有青光。其像两厢侍者菩萨。及其金刚侍者。光相皆同青色。左厢侍菩萨。右手屈臂手执白拂。左手申下少曲。在髀上。手执莲华。以青色华褺。缦腰跨上。以宝绦系腰。着朝霞裙。以轻纱笼络。在左跨边复着一道赤色菊华庄褺。袜过右跨。垂下向外。而立紫莲华上。右厢侍菩萨。左手屈臂。手掌显前而把数珠。珠二十一。右手申臂当在髀上。炫拂以青色华褺。缦其两跨。宝绦系腰。着朝霞裙。以轻纱笼络裙上。左胯下有一道绿华褺。横袜过右跨。下垂。向外而立紫白色莲华上。于其两侍菩萨以上。各有须陀会天。通身白色。黄帔络髆着真绯裙。而各在于五色云上。各散杂华而为供养。又其两厢侍菩萨后。各有四菩萨。威严上下端身正坐。助佛神通。接引众生。其左厢上有二菩萨。共并而坐。前一菩萨。通身浅黄色。头有华冠。璎珞庄严项。耳无环珰。赤色圆光。回面向后。状如与后菩萨共语。以素白褺。从右膊上。向后　绞出于左肘上。向下而垂。左手屈臂在左膝上。臂手垂下。右手向上。以右手指承左臂腕。着朝霞裙。交竖左膝。坐白莲华上。后一菩萨。通身黄色头戴华鬘。圆光绿色。绯褺络膊。合掌恭敬。着朝霞裙。而交脚坐青莲华上。次下更画作一菩萨。通身黄色。头有华鬘。耳有绿环。圆光赤色。而无络髆。右手屈臂。向右髀上。以手头指大指相捻。其余三指散竖向身。左手屈臂。其臂临在左髀膝上。手执莲华而其华茎博臂肘间。华头向上。与项肩相当。着朝霞裙。交脚而坐浅紫莲华上。次下一菩萨。通身黄色。乳房大作。头无华鬘耳有白环。圆光青色。而无络髆。仍作侧身。右手屈臂。右手大指头指相捻。拄着胸上。其余三指散竖向上。左手申臂向下。手拓脚髀之间。着朝霞裙。两膝跪坐红莲华上。其右厢上有二菩萨。双并而坐。前一菩萨。通身以浅黄色作。其面回顾。状如与后菩萨共语。头有宝冠耳无珰环。圆光赤色。亦无络髆。左手屈臂。其肘临在左膝髀上。覆掌向下。五指皆垂。以右手臂向左腕上。头指大指状如相捻。而屈中指。其无名指少屈。竖小指向上。着朝霞裙。交脚而坐红莲华上。次后菩萨。通身黄色。头有华冠耳无珰环。圆光绿色。以赤色褺。用络髆上。右手屈臂手执荷叶。叶中盛着。一一别安五色莲华。左手屈臂在交胫上。其手掌中作一青华。状如一一掷华像前供养之形。着朝霞裙。交脚而坐白莲华上。次下一菩萨。通身黄色。头有宝冠耳有金环。圆光赤色。其左髆上贯着华鬘。垂右臂间。下至腰。左手屈臂。拄左髀上。手掌向身执白莲华。华与额齐。其菩萨面。如仰看华形。右手屈臂。以手博着右脚胫边。掌向外侧。着朝霞裙。交脚而坐浅紫莲华上。次下菩萨。通身黄色。头有华鬘圆光青色。耳有金环。乳房高大。左手屈臂直竖向上。肘着左膝。手擎经匣。右手屈臂着右膝上。屈无名指。余四指散如峻显掌。着朝霞裙。交脚而坐红莲华上。上来所说诸菩萨等臂腕之上。皆着宝钏。是等悉是诸佛眷属。其像背后画双树形。树上画作嚧醯陀迦布瑟波形(唐云陵宵华也)间错树叶。其像光上。更作一行宝侧。复重成。其宝侧上别作一隔。隔内画出三舍利塔。以砌塼成。白色宝庄五层浮图。其塔及浮图门中。皆作化佛之形。

　　萨婆菩陀乌瑟腻沙印咒第一(此云一切佛顶)

　　先仰二手。反钩二无名指。屈于掌中。各屈二小指二中指于掌中。直舒头指头。相去一寸余。开二大指。大指来去咒曰。

　　那(上音)谟萨婆跢他揭帝摽(毗要反一)阿啰诃(上音)蔽(毗可反下同二)三藐三菩提蔽(三)跢侄他(四)输达泥输达泥(五)萨婆达摩毗输萨婆跛波毗输达儞(六)输提毗输提(七)萨婆达摩毗输提(八)莎诃(九)

　　白月十五日香汤洒浴。而作水坛。烧香供养多少饮食。灭一切罪消恶蛊毒。又治诸病。当以此咒咒一切药。咒七遍服。腹内苦痛随服即止。恶毒消灭。

　　释迦佛心印咒第二

　　二大中小六指。各竖头相拄。以二食指向内相叉。右压左。无名亦尔。开腕四寸(此印与观世音心印同亦与火头金刚轮印同)咒曰。

　　唵(一)萨婆悉底(二合)鸡(二)毗输陀啰(上音)泥(三)莎诃(四)

　　咒师若欲得供养十方诸佛。欲避一切障难。除一切鬼病。治一切病痛者。应作此法。若知有鬼病者。作四肘水坛。中心着火炉。烧柏树枝。数数诵咒即差。若一日不差日日作到。七日即差。

　　又佛心印咒第三

　　以右手后四指。握大指成拳。即是其印。左手无用咒曰。

　　跢侄他(一)阿弥哩(二合)羝(二)阿湿波(二合)汤计(三)摩末罗摩末罗(四)奢摩波罗奢摩(五)乌波奢摩(六)都奴毗都奴(七)都例都谟例(八)莎诃(九)

　　若行远道。诵此咒者永不疲倦。若行道时。风吹失道不知东西。或有鬼来错教行处。或有人马致死之时。即于彼处竖于石柱。其石柱上抄此咒已。诵一百八遍。若无石柱即竖幡竿。其幡竿上还抄此咒。诵一百八遍者。诸恶鬼神闻是咒已。永不得住行无障难若二十年以还小儿病者以五色线。作咒索五十四结。以牛黄研之为墨。于绢片中抄此咒已。系咒索中。以系病儿项上即差。

　　又佛心印咒第四

　　右手大指捻小指甲上。余三指擿竖开之。左手反叉腰侧上。立坐任意得用咒曰。

　　唵(一)时那时那(二)迦罗迦啰(三)摩罗摩罗(四)娑罗娑罗(五)补罗补罗(六)嗔陀嗔陀(七)频陀频陀(八)呜吽泮(九)莎诃(十)

　　若牛马等诸畜生辈。有时气病者。取牛马馲驼驴骡等毛。相和着牛乳中。从日入时夜夜作水坛。坛中心着火炉。咒师面向北。取乳中毛少分。取已心念。十方诸佛为一切众生救苦。诵此咒一遍竟。即烧火中。如是一夜一百八遍。日日作法满七日已。国中所有一切畜生病者皆差。

　　又佛心印第五

　　右手大指屈向掌。余四指散向上竖(咒同前第二心印咒)若王病时。于七日中设斋。作四肘水坛。香华饮食百种供养着于坛中。其坛中心复安火炉。咒师日日香汤洒浴。着新净衣入于道场。唤佛菩萨四天王等。取菩提树。若无此树谷树亦得。一百八段。一段一尺。取一段两头涂牛乳。其涂法者。先涂其末后涂其本。咒师面向北。诵此咒至都谟例竟。即道王名病差。然后口道莎诃竟。烧于火中。其烧法者。木末向前木本向身。如是一夜尽一百八段。乃至七日王病即差。

　　若咒师病。依前法火烧胡麻。一百八遍即差。若人临欲远行。依前法日日烧紫橿木末。如是七日。作此法竟。远行者。一切障难即无所畏。若行道时。七人以来共行作此法者。一切盗贼鬼难不畏。

　　若人头痛。依前法咒师把香华。诵咒七遍。然后与病者。嗅竟。一咒一烧二十一遍。莎诃前道病者名字病差。其病不差。如是日日到七日即差。

　　一切佛心印咒第六

　　反叉后四指于掌中。右压左。并二大指当前直竖。两腕相着。以大指来去咒曰。

　　那(上音)谟萨婆菩提弊(毗可反一)萨啰萨啰(二)素啰素啰(三)补啰补啰(四)萨婆阿波唎多婆(上)曳(五)莎诃(六)

　　若人热风病。依前法。作咒索。一咒一结二十一结。系病人项。以白芥子打病人头。其病即差。若其不差三日诵咒。以白芥子打之即差。若其不差。取粳米饭咒二十一遍。一遍一烧诵咒。莎诃前道病者名。病者即差。

　　若人患眼。亦依前法七日之中。以安阇那(唐云银矿石也)一百八颗。各咒一遍投火中。烧满百八遍。其眼即差。

　　又法咒一切食及果药等。皆咒七遍。然后服之一切无病。

　　又法诵一切诸咒。作此印者。一切诸佛菩萨贤圣并皆欢喜。身中所犯四重五逆酒肉五辛邪淫之罪。并皆消灭。

　　若有怨家。泥作其形。大小任意。取佉陀罗木为杖(唐云紫橿木也)用打此人。打已即烧此杖。口恒诵咒。念其人名。以白芥子掷置火中。一百八遍。恶人远去治病亦验。

　　又一切佛心印咒第七(亦名大心印咒)

　　覆两手。反叉食指中指于掌中。二大指直申。向身头相拄。二无名指向前头相拄。二小指舒之。勿与无名指相着咒曰。

　　唵(一)苏萨婆悉底(二合)鸡(二)阿钵啰底呵羝(三)底唎(二合)圣(平音)俱(四)莎诃(五)

　　若咒师若王若臣。欲得身无病痛者。依前法用烧一切香。一百八遍。并诵咒即差。

　　若人欲得钱财者。亦依前法面向东坐。咒白芥子一咒一烧一百八遍。所求即得。

　　若欲共他论议。七日之中。日日烧青菖蒲。一咒一烧一百八遍。即得胜彼。

　　若人被毒蛇所螫者。咒石榴枝一百八遍。以枝摩向身下。日日作者蛇毒即差。

　　若欲得人相爱念者。烧白芥子。一咒一烧一百八遍。如是七日即得如意。

　　若鬼病不得语者。取白芥子咒二十一遍。以打病人。如是七日即能得语。

　　一切佛小心印第八(咒同前第二佛心咒)

　　准前惟改二小指。压二无名指上。相拄压之。若日日诵此咒者。前人欢喜恭敬尊重。若欲向啰阇大支弥边者。先于私房作护身竟。向啰阇门及支弥门首。咒自手掌七遍。以摩自面二十一遍。入者啰阇支弥见即欢喜。

　　若人鬼病大难治者。亦依前法取羊毛绳总。以系床四脚。烧白芥子。一咒一烧一百八遍。其病即差。三日不差七日定差。

　　如前所说诸佛心法。七日之中日日作法。作此法人心常怜愍一切众生。下至蚁子不得杀生。偷盗邪淫妄语。应修十善断十恶业。若作法时。七日之中初日不得吃食。以后六日得吃。法法皆言如前法者。皆作水坛种种供养。上下皆通依此法也。若作法时。深心发于无上菩提心。平等怜愍一切众生。发是心者随意得验。若不尔者不得验也。

　　一切佛眼印咒第九(亦名佛母印)

　　二无名二小指直竖合头。二中指竖小曲头相拄。二大指并竖曲。二头指以侧压二大指。背头相拄。咒曰。

　　唵(一)释鸡三么曳(二)骚咩(三)莎诃(四)

　　若人患眼。取荜[卄/(乏-之+友)]捣研为末。以蜜和研。以用铁头大如箸头。沾药涂眼中。复以印印咒眼中药。当中即差。

　　佛眉间白毫相印咒第十

　　反叉后二指于掌中。竖二中指头相拄。并竖二大指。以左食指平屈下节。捻左大指头。右食指曲开之。于右中指背上。离一分许咒曰。

　　唵(一)乌吽(二)污哷泥(三)尼唎(二合)磨(去音)礼(四)阿卢(轻音)计尼(五)呜[合*牛](六)莎诃(七)

　　此是大心亦名大咒。

　　又复咒曰。

　　唵(一)污哷泥(二)莎诃(二)

　　此是小咒亦名心咒。

　　若有人能日日供养。作印诵咒。临命终时。眉间光明。如阿弥陀佛毫光相似。

　　佛牙印咒第十一

　　准前佛顶刀印。惟改以右中指屈入掌内。左中指小曲竖咒曰。

　　唵(一)舍都嚧钵啰末驮儞曳(二)莎诃(三)

　　作四肘水坛。二三肘作亦得中用。以白芥子七宝等物及一切物。皆置坛中。次作咒索。一咒一结成三七结。系病人项。臂上亦得。其病即差。又以此印印水饮之。除牙齿痛。

　　又一切佛眼印咒第十二(释迦眼印同)

　　反叉后二指于掌中。曲竖二中指头相拄。并直竖二大指。平屈二头指下节。压二大指上。令头相拄两腕相着咒曰。

　　唵(一)释鸡三么曳(二)骚咩(三)莎诃(四)

　　若作此法日日供养。见佛菩萨。命终之后。生生之处常得天眼。

　　佛跋折啰止一切毒虫印咒第十三

　　反叉二小指于掌中。二无名亦相叉。指头于虎口出。二中指竖头相拄。竖二大指。小屈头指。于中外上节相当。去一分许咒曰。

　　唵(一)字婆罗字婆罗(二)浮陀跋折啰(三)阿钵啰底诃哆(四)呜吽[打-丁+巿](五)莎诃(六)

　　是法印咒。能止一切毒虫所啮。又疗诸病。若作法时。作一小坛。烧香散华饮食供养。作此印咒印病人身。其病即差。并印病人护身结界。

　　若人身上。有诸恶疮时气病者。以印印之。其疮热病无不除差。若印病者。脐已上病。随其病处皆合用印。若脐以下不得用印。但以柳杖打之无妨。

　　又佛跋折啰印咒第十四

　　准前帝殊罗施印。唯改开二头指。小曲头咒曰。

　　唵(一)俱嚧弭那(二)呜吽[打-丁+巿](三)莎诃(四)

　　作小水坛。种种香华饮食供养。烧安悉香及薰陆香。不用余香。先以干灰磨刀七遍。不用水磨。复作水坛纵广四肘。八岁十二十五岁儿。香汤洒浴。着新净衣。在坛东畔面向西坐咒师把刀当眉门上。在坛西畔面向东坐。数数诵咒。随欲作法于刀上现。咒师不见唯小儿见。

　　又一切佛跋折啰印咒第十五

　　以左大指捻小指甲上。以右大指内孔中过。以余四指握左大小指。其右大指头头向上。左食指中指无名指直竖散舒(是明德佛印也)惟改以右食中无名三指。散握右掌背并大指头咒曰。

　　唵(一)跋折啰脂醯(上)淼(二)莎诃(三)

　　治一切鬼病。白月五日三回诵咒。即得灭罪。一回诵咒。二十一遍一百八遍一千八遍任意得诵。悉能除却一切障恼。

　　一切佛棒印咒第十六

　　反叉后三指于掌中。并竖二大指。离头指少许。二食指头相拄曲。压大指头。头少许勿着大指咒曰。

　　唵(一)摩黎摩黎(二)摩唎尼(三)驮啰驮啰(四)呜吽[打-丁+巿](五)莎诃(六)

　　以此印打一切鬼病。其病即差作者皆验。

　　一切佛刀刺一切鬼印咒第十七

　　反叉后二指于掌中。直竖二中指。头相着。屈右大指于掌中。次以左大指压右大指。藏头次以右食指压左大指。自藏头。次以左食指压右食指。亦藏头。合腕咒曰。

　　唵(一)渴伽罗末拏(二)钵啰摩达那且(次也反三)捣驮(去音)耶(四)莎诃(五)

　　若欲坐禅结界三回。以印右转诵咒七遍。亦治一切鬼神之病。

　　净王佛顶印咒第十八(亦名阿閦佛顶印)

　　反叉后三指于掌中。曲双。头指头相拄。并二大指当前。去头指少许勿令相着。大指来去咒曰。

　　那谟萨婆突揭羝(一)钵唎输达那啰阇夜(二)跢他揭跢(去音)夜(三)阿啰诃(上音)羝(四)三藐三菩陀(去音)夜(五)跢侄他(六)输达泥输达泥(七)萨婆波跛毗输达泥(八)输提毗输提(九)萨婆达摩毗输提(十)莎诃(十一)

　　是法印咒。若有人能于白月十三日。香汤洒浴烧香供养。至心诵咒灭无量罪。若有人能日日诵者。一切恶神鬼不敢来近。又治一切病。若治病时。先以此咒咒白芥子。咒七遍已散于四方。即成结界。结界以后治病有验。

　　若妇人产难产不出者。以此印印麻油器上。咒三七遍将油摩脐诵咒。即出。白月十三日香汤洒浴烧香供养。诵咒灭罪。即能缚鬼恶人及贼。

　　钵头摩婆皤娑佛顶印咒第十九

　　其印与前金轮印同。唯改以二大指来去咒曰。

　　唵(一)钵头(二合)摩跋路(平轻)枳羝苾嚂(二)乌吽(三)

　　毗摩罗婆皤娑佛印咒第二十(唐云无忧德佛)

　　准月天印。惟改二食指。在中指中节文。指头向内出少许。大指来去咒曰。

　　唵(一)输噜达啰啰(上音)迦帝阇(二)婆塞羯罗(三)钵啰(二合)婆(四)[目*壹]醯[目*壹]醯(五)婆伽梵(六)莎诃(七)

　　啰(上音)怛那(二合)尸紧鸡佛印咒第二十一(唐云栴檀德佛)

　　准马头手印。惟改屈二大指入掌。以二中指屈压二大指。头指来去咒曰。

　　唵(一)毗卢枳尼(二)娑啰娑啰(三)徙离徙囄(四)素噜素噜(五)阿卢枳尼(六)毗卢枳尼(七)阿婆婆娑耶(八)莎诃(九)

　　毗婆尸佛印咒第二十二

　　两手合腕。两手头指及无名指小曲。相叉至甲际。两小指直竖头相拄。二大指并竖头相拄。开二中指直竖。二大指来去咒曰。

　　唵(一)驮罗驮罗(二)娑伽罗跢那(二合)(三)俱严(二合)鼻啰(四)羯吒羯吒(五)末吒末吒(六)阿毗舍阿毗舍(七)莎诃(八)

　　因陀啰达婆阇佛印咒第二十三(唐云相德佛也)

　　准金刚王印。惟改屈二食指。各压大指头。食指来去咒曰。

　　那谟肾若(若野反)夜(一)唵(二)社皤罗婆蒲悉(三)什皤罗什皤罗(四)末吒末吒(五)畔阇畔阇(六)阿毗(上音)舍阿毗(上音)舍(七)呜吽[打-丁+巿](八)莎诃(九)

　　北方相德佛顶印咒第二十四

　　以左大指捻小指头。以右大指。从下向上内孔中过。余四指握左大小指。其右大指头出虎口。左食指中指无名指。直竖散舒。左头指来去咒曰。

　　唵(一)跋折啰(二)盎(去二合)鸡(三)莎诃(四)

　　若人日日作此法者。能灭四重五逆等罪。

　　药师琉璃光佛印咒第二十五

　　以左右手头指以下八指。反叉入于掌中。右压左。两腕相去五寸许。以二大指来去咒曰。

　　唵(一)呼嚧呼嚧(二)战驮(去音)利(三)摩撜只(四)莎诃(五)

　　是法印咒。若有人等。多诸罪障。及诸妇女难月产厄。愿欲转祸求福。并患鬼神病难差者。以五色线而作咒索。用系病人项及手足腰腹等处。仍教令作药师佛像一躯。写药师经一卷。造幡一口。以五色成四十九尺。又复教然四十九灯。灯作七层形如车轮。安置像前。又教放生四十九头。然后与作五色咒索。作咒索法。得线未搓。即烧名香发愿已。咒四十九遍香烟熏竟。搓线作索咒声莫绝。搓作索已。以印拄之。更咒其索四十九遍。然后结作四十九结。一咒一结数足即止。应将此索系彼人身。又转药师经四十九遍。所有罪障皆得解脱。临产之时一无苦恼即得易生。所生孩子形貌端正。聪明智慧寿命延长。不遭横苦常得安隐。鬼神之病立即除断。

　　药师琉璃光佛大陀罗尼咒曰。

　　那谟啰怛那(二合)跢啰(二合)夜耶(一)那谟金毗罗(二)和耆啰(三)弥佉罗(四)安陀罗(五)摩尼罗(六)素蓝罗(七)因达罗(八)婆耶罗(九)摩休罗(十)真特罗(十一)照头罗(十二)毗伽罗(十三)那谟毗舍阇瞿留(十四)毗[口*留]囄耶(十五)钵啰颇啰阇(去音)耶(十六)跢侄他(十七)毗舍是毗舍是(十八)毗舍阇(十九)娑摩揭帝(二十)莎诃(二十一印用前印)

　　是法印咒。佛在维耶离音乐树下。与三万六千人。俱及十二神王并诸眷属。天龙八部大神王。在如是等大众会中。说是法已。大众皆闻无不欢喜。是即名为结愿神咒。若有受持。能拔身中过去生死一切重罪。不复经历三涂。免离九横超越众苦。十方世界随处安乐自在无碍。法应如是。若善男子善女人等。受持读诵是神咒者。日夜精勤香汤洒浴。着新净衣持诸禁戒。如法诵满十万遍已。就清净处如法治地。治地之法如余坛说。团圆掘去数丈之地。更以净土填筑令平。若高出基最为第一。平治地竟。以净牛粪和檀香汤。以手掌摩随日而转。摩地已竟。地上布置千灯。道场上方四方。皆以种种杂宝庄严。悬缯幡盖。宝网交络。其地面上以五色粉。周匝间布作七重院。各开四门。其七重院状。如此地水硙风轮。院院各有众多隔子。一一隔道。各作宝阶砌地之相。其地中央。作宝莲华轮座之相。是即名为下方庄严。一一隔道两头着灯重重隔隔各别着灯。数满千盏。布置灯竟。安置种种宝瓶宝树香华等物。布置毕已。中央座上着小床子。以锦绣等净物。敷之床上。安置药师佛像。仍用前印请为座主。结界辟除三摩耶法。如下金刚军茶利法。然后安心烧种种香。散种种华。供养种种饮食华果。又烧酥蜜胡麻人等而为供养。若一日夜。三日七日若七七日。以昼兼夜诵咒数满百千万遍。所求从心无量获果。除不至心。法应如是。所有利益说不可尽。其余功能具如经说。

　　续验灌顶印咒第二十六

　　二大指屈于掌中。捻二无名指甲。无名指中节相背。二小指头相拄。二中指直竖头相拄。二头指屈。各捻中指背上节咒曰。

　　唵(一)步三末罗(二)苏摩盐(三)莎(上音)诃(四)

　　若欲续验。每日平旦于水罐上结印。诵咒二十一遍自灌其顶。还复如旧。

阿弥陀佛大思惟经说序分第一

　　如是我闻。一时佛在补陀落伽山中(此云海岛也)与大阿罗汉众一千五百人俱。观世音菩萨。大势至菩萨摩诃萨等五千人俱。及诸天龙夜叉阿素罗迦鲁罗紧那罗摩睺罗伽人非人等。前后围绕。来诣佛所到佛所已。五体投地顶礼佛足。礼佛足已绕佛三匝。却坐一面。

　　尔时观世音菩萨白佛言。世尊若四部众。及苾刍苾刍尼优婆塞优婆夷一切众生。修行善法。得生阿弥陀佛国。并见彼佛云何而得。佛告观世音菩萨言。若四部众欲生彼国者。应当受持阿弥陀佛印并陀罗尼。及作坛法供养礼拜。方得往生彼佛国土。若四部众。以众华散阿弥陀佛。发愿诵咒者。得十种功德。何者为十。一者自发善心。二者令他发善心。三者诸天欢喜。四者自身端正。六根具足无有损坏。五者死生变成宝地。六者生生世世生于中国。及贵姓中生。值佛闻法。不生边地及下姓中。七者成转轮王王四天下。八者生生世世常得男身。九者得生弥陀佛国七宝华上。结加趺坐成阿毗跋致。十者成阿耨多罗三藐三菩提。坐于七宝师子座上。放大光明。与阿弥陀佛等无有异也。是名十种散华功德。若四部众将持七宝满世界中。布施十方一切诸佛。不如一钱一华一香。好心布施阿弥陀佛者。若作此功德。一切诸佛菩萨金刚诸天等皆悉欢喜。死生阿弥陀佛国。若人然灯供养。生阿弥陀佛国。即得天眼。见于一切十方世界诸佛。若人以香布施供养。死生阿弥陀佛国。即得香身。身上香云常出。若人五体投地。恭敬礼拜阿弥陀佛者。往生彼国。若人将以香华衣食水坛等。种种供养念彼佛者。往生彼国即得香华衣食。若人不以香华衣食等供养者。虽得生彼净土。而不得香华衣食等种种供养之报。若转轮王十万岁中。满四天下七宝。布施十方诸佛。不如苾刍苾刍尼优婆塞优婆夷等。一弹指顷坐禅。以平等心怜愍一切众生。念阿弥陀佛功德。若善男子善女人。诵持阿弥陀佛陀罗尼。并作印等日日供养者。即得灭除五逆四重恒河沙数生死重罪。若欲得奢摩他验。得生阿弥陀佛国。成男子身端正聪明。坐于七宝成就天眼天耳等通。及得天衣服。与佛无异者。当作阿弥陀佛像。其作像法。先以香水泥地作坛。唤一二三好巧画师。日日洒浴。与其画师受八戒斋。咒师身亦日日洒浴作印护身。亦与画师作印护身。咒师画师两俱不得犯戒破斋。不吃五辛酒肉之物。作坛中央着帐。四方着饮食果子种种音乐供养。阿弥陀佛。其画师着白净衣服。用种种彩色。以熏陆安悉等香汁和之。不得用皮胶。咒师坐于坛外面向西。画师面向东。咒师前着一香炉。烧种种香。及散诸华。夜即然灯。咒师作阿弥陀佛身印。诵陀罗尼咒曰。

　　那谟阿[口*梨]耶(一)阿弥陀婆耶(二)怛他揭跢夜(三)阿啰诃底(四)三藐三菩提耶(五)跢侄他(六)唵阿蜜哩(二合)羝(七)诃那诃那(八)萨婆波跛尼(九)陀诃陀诃(十)萨婆波跛尼(十一)呜吽[打-丁+巿](十二)莎(去音)诃(十三)

　　次画师画佛像法用。中央着阿弥陀佛。结加趺坐手作阿弥陀佛说法印。左右大指无名指。头各相捻。以右大指无名指头。压左大指无名指头。左右头指中指小指开竖。佛之右厢。作十一面观世音菩萨像。左厢作大势至菩萨像佛上作宝殿。皆以七宝所成。殿下作七宝帐。悉以七宝璎珞所成。其宝殿上。画作三个大宝珠王。一一宝上出五色光。于其光上化为宝殿楼阁。其宝殿中作佛菩萨。其阿弥陀佛坐七宝高座。其高座上作七实莲华。阿弥陀佛坐其华上。其内院四角。作四七宝树。其佛内院四边。作四七宝殿。其宝殿上各有七宝。一一宝上出五色光。一一光上有七宝殿。其宝殿中有佛菩萨。其佛外院有四七宝殿。其宝殿上各有七宝。一一宝上出五色光。一一光上有七宝殿。其宝殿中有佛菩萨。阿弥陀佛前左右。作二菩萨。各作音乐。其佛底下有甘露水。中生无量宝华。一一华上各有菩萨。左右各作五百华树。其佛形作金色。其袈裟作赤色。其佛圆光以五色成。其佛头上放五色光。其诸菩萨作黄白色。其菩萨身上作五色天衣。其佛左边。大势至菩萨结加趺坐。左手覆掌于左髀上。右手屈臂节拄右髀上。竖臂向上。以大指捻无名指甲上。头指中指小指。搩竖掌侧当前。其佛右边。画十一面观世音菩萨。结加趺坐。屈左臂向肩上。掌覆向背。手把莲华。右臂节拄右鞞上。手把白拂。拂尾向右出。其水四边有无量宝树。七宝所成。其水之岸。以七宝成。其诸佛上诸天散华。作此像已。安佛殿中。作结界印。以佉陀罗木作橛四枚。各长八指。其木各咒一百八遍。钉于四角。此橛毕竟更莫拔却。一橛如是余三亦然。又以白芥子。四方及中各穿作孔。深一搩许。埋着孔中。皆用军茶利大心咒。咒白芥子一百八遍。如前木法大心咒曰。

　　唵(一)[口*戶]卢[口*戶]卢(二)羝瑟吒(二合)羝瑟吒(二合)(三)槃陀槃陀(四)诃那诃那(五)阿蜜哩(二合)羝呜吽[打-丁+巿](六)

　　咒一百八遍。埋芥子竟。然后安置阿弥陀佛像已。请四人僧设斋。多亦无限。日日供养。诵大身咒咒曰。

　　那(上音)谟喝啰(上音)怛那(二合)跢啰(二合)夜耶(一)那(上音)谟阿[口*梨]耶(二)阿弥跢婆(去音)耶(三)跢他揭跢耶(四)阿啰诃(上音)帝(五)三藐三菩驮耶(六)跢侄他(七)阿蜜哩(二合)羝(八)阿蜜哩(二合)跢三婆(去音)髀(九)阿蜜哩(二合)都知婆(二合)髀(十)阿蜜哩(二合)跢毗迦烂(去音)跢(十一)伽弥(去音)泥伽伽那(十二)吉哩底羯嚟(十三二合)萨婆斯波迦生(二合)迦[口*梨]曳(十四)莎(去音)诃(十五)

　　阿弥陀佛身印第一

　　左右二小指。各[打-丁+必]在无名指背上。二无名指头相拄着。二中指直竖。开一寸许。二大指并直竖。屈二头指压二大指头。头相拄。头指来去。

　　阿弥陀佛大心印第二

　　准前身印。惟改屈二大指入掌。以二头指压二大指甲上。咒同前咒用。作四肘水坛。以酥灯八盏饼果食五槃。中心着火炉。咒师面向东。取牛乳蜜相和。更取颇具罗木(此云谷树)长一尺截。一百八段。以酥蜜柱涂两头。咒一遍已一掷火中。如是满足一百八遍烧之。数数诵咒。若作此法即得奢摩他。灭恒沙四重五逆之罪。每月十五日洒浴诵咒。作如前法。随意往生阿弥陀佛国。

　　阿弥陀护身结界印第三

　　准初身印。惟改二中指及掌相着。用护身结界讫然后坐禅。

　　阿弥陀坐禅印第四

　　合腕。左右中指无名指直竖。令节文相当着。左右小指各[打-丁+必]。在二无名指背上。头当上节。二大指并直竖。屈二头指中节。头压大指头。用治病。若身有病。作四肘水坛。先作身印。请唤阿弥陀佛及观世音大势至像咒。师坐咒。牛乳一百八遍火烧。七日为之。日日如是其病即差。从日入时即作此法。到初夜即休。至后夜更作。至天明即休。如是七日为之。

　　阿弥陀佛灭罪印第五

　　合腕。左右中指无名指直竖。令节文相当着。开二小指直竖。开二头指。当中指背上。勿着。头少曲。二大指并竖。头压中指第二节。行者坐禅时。作此印诵结界咒。总咒白芥子水火。于房里着。欲结界时。先以咒水。从东北角右绕散之。还到东北角休。其次以白芥子亦同前。后以手把火。绕之亦同前。如是结界三遍竟。次即坐禅。准禅定法。观察思惟众罪业垢。于禅定中心生惭愧。作印忏悔悔其无始乃至今生所造之过。然后咒一切药二十一遍。服之即差一切罪灭。学真如为识无生智慧观。助咒兼修回向菩提之道。

　　阿弥陀佛心印第六

　　右手中指已下三指。总屈入左手掌内把左手大指。还以右大指。压右三指甲上。二头指直竖搩开之。

　　作四肘坛。以五色作。其坛中央安阿弥陀佛华座东方安文殊师利华座。亦名曼殊室唎。

　　文殊师利印咒第七

　　准金刚王印。惟改二头指。各捻中指上节背。头指来去咒曰。

　　唵(一)婆鸡陀那么(二)莎诃(三)

　　北方安十一面观世音华座。

　　十一面观世音印咒第八

　　印同般若身。大指来去咒曰。

　　唵(一)阿嚧力(二)唵帝[口*禮]鹿计(计阿反三)毗阇耶(四)萨婆奢都噜(五)波啰末(平音)陀(去音)那(六)迦啰(去音)夜(七)莎诃(八)

　　南方安大势至菩萨华座。

　　大势至菩萨印咒第九

　　右无名指。[打-丁+必]左无名指中指背。向头指中指岐间入。左无名指。从右中指无名指岐间。出之。即入食指中指岐间。二头指各屈。钩二无名指头屈二中指。压二大指上。头向内。先以左小指。屈右无名指背。后以右小指。握左小指背。大指来去咒曰。

　　唵(一)嚧池啰末地(地阿反二)忘婆(三)菩(去音)阇那(四)嗔陀频陀(五)呜吽[打-丁+巿](六)莎诃(七)

　　又大势至菩萨印第十

　　准下阿弥陀佛顶印。惟改二食指。各捻二中指头。其食指少许屈。次以二大指并。掩右中指中节上。大指来去。

　　又一大势至印第十一

　　准阿弥陀佛身印。中惟改二中指竖相着。次以二食指。[打-丁+必]在中指背后。头相拄。次以二大指并。头屈。入中指下节边。大指来去咒曰。

　　唵(一)跋折啰(二)跋折哩(二合)尼(三)瞿吒瞿致尼(四)槃陀槃陀(五)诃那诃那(六)驮诃驮诃(七)钵遮钵遮(八)呜吽[打-丁+巿](九)莎诃(十)

　　每月十五日。洒浴作此法者。即得阿毗跋致地。当作四肘五色水坛。水罐五枚。四角各一。中央一枚。各以生绢长一二尺。系其罐项。饮食十盘。灯十六盏。烧沉水香供养。其作坛法同余坛法。共四人僧结伴行道。更不得多。四人并着黄屑袈裟。若是贤者。即着白衣方入作法。更不得着多杂色。其衣袈裟并不得上厕。惟食粳米乳糜果子。不得吃菜。日日三时作法供养。从十二月八日起首。至十五日供养法事竟。当取中心水罐。灌受法人顶。讫着净衣。引入道场作供养。事毕即休散去道场。若作此法。如日光照雪众罪消灭。命终之后生阿弥陀佛国。若是女人。作此法者。命终之后化成男子。往生彼国。此是心印法。忧婆唎驮夜法(此云小心法)。此是阿弥陀佛成道法门。作者证入不退之位。残食散施。受法人勿食之。

　　阿弥陀佛顶印第十二

　　准佛刀印。惟改以二中指相叉。于中节文直申。即是顶印。用治病时。作二肘水坛。置阿弥陀佛像。安火炉烧。沉檀熏陆相和烧。病人面向西坐合掌。咒师面向东坐。以香绕病人头上。咒掷火中。如是满足一百八遍。日三时作。其病人至心念佛。病即除差。此是阿弥陀佛顶法。

　　阿弥陀佛轮印第十三

　　左右手。以二大指各捻无名指头。右压左当心。若欲说法论义之时。日日作此法。一切欢喜。死生阿弥陀佛国。若欲求财货饮食等物者。作四肘水坛。中心安置阿弥陀佛像。设五盘食。坛中心一盘。四方各一盘。咒师面向东。五日。一日三回作此法。其咒师衣服并皆黄色。不得余色。所求如意。又若人热病。咒五色线二十一遍。作二十一结。系病者颈。病人念阿弥陀佛。咒师手把香炉。供养赞叹十方佛。即差。若欲令八部鬼神天及佛菩萨金刚欢喜者。作四肘水坛。咒师必须洁净。男子女人不得相触。其坛中心。安阿弥陀佛像。像面向西。饮食八盘。灯二十八盏。水罐一枚。中心于佛前。着火炉。咒苏曼那花。一遍一掷火中。如是满一百八遍。以平等慈悲心。为一切众生作此法者。即得神验皆生欢喜。若日日作种种供养阿弥陀佛。诵咒满十万遍。作印法者。即得灭罪命终生彼国。又若欲得生彼国者。亦更以泥作阿弥陀佛像十万躯。灭罪死生阿弥陀佛国。日日供养时。以金作数珠。若无用银。若无银者用赤铜。无赤铜者用水精。数一百八枚。无者五十四枚。更无者四十二枚。更无者二十一枚。如此等珠。掏之诵咒时。以珠为十波罗蜜多。以念佛诵咒为阿耨多罗三藐三菩提。若作阿弥陀佛供养时。应用上件物等作珠。余物不得。若作余杂物者。一切不得验。其中最好者。以水精作数珠诵咒者。众罪皆灭如珠映彻。自身亦然。此水精珠者。通用一切佛菩萨金刚天等法。

　　阿弥陀佛疗病法印第十四

　　先仰左手。四指仍屈。即以右手覆于左手。右手四指亦屈。与左手急相钩。令二拳节各拄掌心。其二大指各直竖之。是一法印。降伏一切诸恶鬼神。有人病者。当用印之其病即愈。此等诸印皆诵心咒。

佛说作数珠法相品

　　尔时佛告苾刍苾刍尼优婆塞迦优婆斯迦诸善男子善女人等。当发心诵阿弥陀经。念阿弥陀佛。及诵持我三昧陀罗尼秘密法藏神印咒者。欲得成就往生彼国。及共护念一切众生。复能苦行至心受持。日日供养。一心专在莫缘余境。若诵经念佛持咒行者。一一各须手执数珠。依阿弥陀佛三昧教说。复依如此一切陀罗尼诸佛菩萨金刚天等法中所出。其数皆须具诸相貌。其相貌者有其四种。何者为四。一者金二者银三者赤铜四者水精。其数皆满一百八珠。或五十四或四十二或二十一亦得中用。若以此等宝物数珠。掐之诵咒诵经念佛诸行者等。当得十种波罗蜜功德满足。现身即得阿耨多罗三藐三菩提果。其四种中水精第一。其水精者。光明无比净无瑕秽。妙色广大。犹若得佛菩提愿故。洞达彼国一如珠相。以是义故称之为上。把其珠掐。亦能除灭念诵行者四重五逆众罪业障所有报障。一切恶业不能染着。为珠光明不受色相。若人常行念佛法者。用木患子以为数珠。若欲诵咒受持人者。用前四色宝为数珠。若作菩萨咒法业者。用菩提子以为数珠。若无。可用莲华子充。若作火头金刚业者。用肉色珠以为数珠。此等数珠皆合法相。是故我以此法。护念世间持法行者。是众会中一切菩萨摩诃萨金刚天等。闻佛所说数珠法已。莫不欢喜同时称善。

　　佛言若人欲作法相数珠。先唤珠匠。莫论价直。务取精好。其宝物等皆须未曾经余用者。一一皆须内外明彻无有破缺。圆净皎洁。大小任意。与其珠匠先受八斋。香汤洒浴着新净衣。与作护身。严一道场悬诸幡花。以香水埿一小坛子日日各以香华供养。又着一两盘饼果供养。又复夜别各然七灯。作是相珠一百八颗。造成珠已。又作一金珠以为母珠。又更别作十颗银珠。以充记子。此即名为三宝法相悉充圆备。能令行者掐是珠时。常得三宝加被护念。言三宝者。所谓佛宝法宝僧宝。以此证验。何虑不生西方净土。作是珠已。于此坛中。更以种种香水洒珠。又着七盘食。然三七灯。请佛般若菩萨金刚及诸天等。仰启供养。称赞三宝威神力故。种种法事皆有效验。然后持行随身备用。一切诸恶不相染着。一切鬼神共相敬畏。是故福力具足成办功德满愿。是名数珠秘密功能。其阿弥陀佛陀罗尼印咒。有八万四千法门。于中略出此要。如如意宝。以上阿弥陀佛法竟。依法行之福无限也。

　　大轮金刚陀罗尼

　　南(上)无悉(半音)咥哩(二合)耶队迦(去)南(上一)跢他伽陀(去)南(上二)唵鞞啰(去)时鞞啰(去)时(三)摩诃斫迦啰(二合)跋折哩(四)萨多萨多(五)娑啰(上)帝娑啰(上)帝(六)怛啰曳怛啰(上)曳(七)毗陀么儞(八)三盘誓儞(九)怛啰么底(十)悉陀阿揭唎怛[口*厲]焰(二合)(十一)莎诃(十二)(注去上处依注去上音法读之注二合处其上一字必须半音与其下字合音读之注半音处必须片音)

　　诵此陀罗尼三七遍。即当入一切曼茶罗(此云坛也)所作皆成。诵咒有身印等种种印法。若作手印诵诸咒法。易得成验。若未曾入灌顶坛者。不得辄作一切手印。若人诵此陀罗尼者。即同入坛。作印行用。不成盗法也。

佛说跋折啰功能法相品(唐云金刚杵)

　　尔时佛在耆阇崛山大会。演说诸陀罗尼秘密法藏。时金刚藏菩萨。从座而起前白佛言。世尊如来今会说此微妙可贵之法。我等心中甚大欢喜得未曾有。是诸欲界天魔波旬及鬼神等。莫不战悚。我等思惟诸魔心意实难测量。或欺或叛。若不豫防恐彼轻慢我诸佛法。惟愿世尊。听我出一不可思议难测之法。当得护持如来正法。降伏诸魔。不令魔等于诸世间。为之暴乱。时佛叹言善哉善哉。

　　尔时金刚藏菩萨。忽从顶上涌出三股跋折啰形。如金光色。当出之时。大千世界六种震动。现坐鬼神一时崩倒。佛语鬼神汝等莫怕。我金刚藏。有如是等神通自在大威力故。涌出如此难测之相。以此当助护我正法。我今印可。仍以过去真佛舍利七粒。付嘱菩萨。令其舍利隐在其中。将为实信。识相护持。防诸外道欲界天魔心生轻慢。因即称名摩诃跋折啰。是故常能威侍我侧。拒诸魔事。既有利益。亦愿有人持我法者。及持菩萨金刚天等陀啰尼法。皆须具足如法之相。而常拟备。现座大众皆言称善。

　　作跋折啰并功德法

　　若人欲作跋折啰者。先取金等五色之物。皆未曾经作器用者。何名五色。一金二银三赤铜四镔铁五锡。合和为作跋折啰形。若无此五种。可用霹雳枣心。亦得。且未作其跋折啰前。先须豫咒金铜等物一百八遍咒曰。

　　唵(一)摩诃迦啰(二)那吒俱钵啰(三)莎诃(四)

　　咒讫。当取月欲蚀时。先于十四日。若候如此上日。不着宜取八月十三日。亦是上日。斯日晨朝。豫遣其匠。受持斋戒香汤洒浴着新净衣。其欲请作跋折啰主。亦复如是。俱洁净讫。豫净修理于一净所。安立而作护身结界法事。至十五日朝。更遣其匠香汤洒浴着新净衣。与作护身及自护身。结界法事。当道场中作一水坛。请佛般若诸大菩萨金刚天等。又请舍利一二七粒。置其坛中。其坛东边。以牛粪泥作一冶炉。次唤火天令其守炉。匠面向西。咒师自身在坛西边。正面向东。敷草为席胡跪而坐。其坛中着七盘饮食。于其炉边更一盘食。结护如常。请佛般若诸大菩萨金刚天等。又以种种香花印法。供养三宝三遍七遍。然后动作。一铸使成。莫令瑕缺。上下无欠。端直平正无有缺减。是名一宝。最为上首。若一铸不成。后虽覆作终是无用。其人亦不合行我之秘密三藏法门。设强行用。常有魔事无所成办。却被殃身。其跋折罗。可重八两。长十二指。横指为量。两头三股亦有五股。其五股者名为大跋折啰。必须终身持梵行者合用受持。若无戒行不得持用五股。损身。其跋折啰。皆须腰间圆作似槟榔形。中间可容一把许长。尽力雕镂。惟取端正不得粗恶。磨治了已真金涂饰。正当腰间开一方孔。拟下舍利。法用形势因缘。与今本样一种。行者示语。令好用心作之。拟备不轻。当作杵时咒声莫绝。香烟不断。其匠功价任索多少。不得酬还。仍须当日使作总了。跋折啰竟。其匠报咒师言。作杵已了。其咒师手把香炉及七宝函。右绕道场作赞叹云。十方诸佛法宝成就。梵音法事往迎看杵。至于炉边散诸香华。作赞叹法事殷勤礼请。其匠长跪两手捧。着行者手中七宝函内讫。其匠乃礼谢口云。种种多不如法。莹磨严饰皆不称意。布施欢喜愿灭诸罪。咒师答云。异常殊妙端严如法。分相具足最上无比。实生惭愧。愿除匠者三业宿障。生生世世与佛因缘。法会相值。语已匠更礼拜发愿(云云)。烧香合掌请取舍利。咒师即起绕坛三匝。至本坐处却住一面。启告十方一切诸佛般若菩萨金刚天等(云云)。还作香花供养法事。悲泣雨泪。取龙脑香可一捻许。内跋折啰腰间孔中。后取舍利。内跋忻啰腰孔中讫。更作香花法事供养。供养毕已。还将杵起。右绕道场至其匠所。跪地受与匠者。匠者至心。珍重烧香供养礼拜已。即以两手捧跋折啰。闭其孔。至到牢密。钉闭事讫。还以两手捧授咒师。咒师礼拜受取而起。匠者更礼三拜。捧舍利函心口发愿(云云)。行者手棒舍利宝函。右绕道场行道三匝。还至本处。以诸香华及作印法。更供养讫遣匠出去。于后复将舍利宝函。还至道场自候相貌至夜。坛中然三七灯。任意安置及着。饼果种种香花供养。事竟于坛西面结加趺坐。咒师右手把跋折啰。左手掏珠。惟须尽力至心诵咒。限至现于三种光相。何为三相。一者其跋折啰自然而暖。二者烟出。三者放大光明。若暖相现。持杵行者。自然感得一切药叉罗刹及诸人等皆悉同心恭敬如佛。若烟相现。持杵行者。自然感得所去之处一无障碍又无病苦。若放光相现。感得一切咒神自在拥护行者。行者常为一切天龙八部鬼神人非人等。皆悉恭敬。仍于一切诸众生类六分之中。称于无比。自佛已下但是诸咒。能诵得者皆悉成就最胜灵验。由是金刚跋折啰杵威神力故。于后若欲用跋折啰。如法捧杵。未用以前诵军茶利大心咒。满一七遍已。即以此杵如护身法。然后便作大结界法。一切时中加意护净以为常则。方行法事所作皆验。若疗病。用跋折啰时。不得越分。并须护净。如法用者。于咒师身常好安。隐已说跋折啰法功能竟。

佛说陀罗尼集经卷第三 

般若波罗蜜多大心经(印有十三咒有九)
　　如是我闻。一时佛在舍卫国祇树给孤独园。与千二百五十阿罗汉无量阿僧祇诸大菩萨天龙八部人非人等俱。前后围绕。尔时梵天。与诸大众共相谓言。我今欲闻般若波罗蜜多功德。时诸大众皆大欢喜。赞梵王言善哉善哉。尔时梵王即从座起偏露右肩。右膝着地顶礼佛足礼佛足已而白佛言。世尊我今至心愿乐。欲闻般若波罗蜜多不可思议功德。惟愿世尊为我。说于般若波罗蜜多不可思议咒印功德。尔时佛告梵王。我于他化自在天中。略说咒印。谛听谛听我今为汝说此功德。如须弥山诸山中王。般若波罗蜜多亦复如是。一切奢摩他中王。如须弥山王。四方猛风不能吹动。般若波罗蜜多亦复如是。若依般若波罗蜜多。即得坚住于奢摩他。诸天魔等不能倾动。犹如大海。皆能容受一切众流。般若波罗蜜多亦复如是。皆能容受一切佛法。若依此般若波罗蜜多教法行者。即得住宿住智。知于过去我从彼处。因于彼行。得生此处。若依此般若波罗蜜多教行者。即得除灭三毒之罪。生生之处不闻恶法。得身端正犹如金色顶戴天冠。无有悭心。生于刹帝利婆罗门中。于诸会中。一切大众皆悉随从。不生三途地狱之中。十方佛刹随意往生。现身即得四无所畏。于诸会中胜出诸众。若能日日作此法者。现身即知一切诸法。皆无障碍得奢摩他。若人欲得奢摩他者。当依般若波罗蜜多作法。日日供养作印坐禅。若于尸陀林。或在冢间坐死尸边。作不净观。及生灭观乃至慈悲观。界方便观者。即得奢摩他。若三年坐奢摩他者。无色天光来入身中。即知三界一切诸事。于三年中。一日吃食一日不吃食。若不食日随服药菜。若不食药菜服气最好。如是隔日满三年者。得奢摩他。日日作此法。烧苏合香诵咒。满足十万遍者。得大云奢摩他。慈悲奢摩他。大雷声奢摩他。电光奢摩他。火光奢摩他。若日日作印法等。种种供养者。罪灭得奢摩他。若重罪业众生。日日不作印咒等种种供养者。诸罪不灭。不得奢摩他。是故我今说此方便。欲令一切皆悉乐闻成就愿故。

画大般若像法

　　画大般若菩萨像。可取八月十五日。以细好绢两幅。或三幅亦任意用。高下阔狭必须相称。于精舍中作水坛竟。于其坛中诵大般若咒。咒绢一百八遍已。请唤画师最好手者。令受八戒。一上厕一洗浴。着新净衣。与作护身印。其彩色中用薰陆香安悉香汁和。不得用胶。于其坛上日日三时。散杂色花烧沉水香。诵咒供养菩萨。夜别然灯。七盏。然后可画菩萨。其菩萨身。除天冠外身长一肘(人一肘如佛一磔手)通身白色面有三眼。似天女相。形貌端正如菩萨形。师子座上结加趺坐。头戴天冠作簸箕光。其耳中着真珠宝珰。于其项下着七宝璎珞。两臂作屈。左臂屈肘侧在胸上。其左手仰五指申展。掌中画作七宝经函。其中具有十二部经。即是般若波罗蜜多藏。右手垂着右膝之上。五指舒展。即是菩萨施无畏手。菩萨身上着罗锦绮。绣作[袖-由+盍]裆。其腰以下着朝霞裙。于上画作黄色花亵。天衣笼络络于两臂。腋间交过出其两头。俱向于上。微微屈曲如飞扬势。其两手腕皆着环钏。菩萨右厢安梵摩天。通身白色耳着宝珰。其项上着七宝璎珞。立[毯-炎+瞿]毹上。右手屈臂向于肩上。手执白拂。左手申臂手执澡罐。其腰以下着朝霞裙。以罗绮锦绣严饰衣服。其梵天身披紫袈裟。顶戴花冠作簸箕光。其手脚腕皆着宝钏。菩萨左厢安帝释天。通身白色耳着宝珰。其项上着七宝璎珞。立[毯-炎+瞿]毹上。右手屈臂向于肩上。手执白拂。左手屈臂肘节向左。手掌向腹仰。掌掌中坚着一跋折罗。跋折罗头外向着之。火焰围绕跋折罗身其帝释像。从腰以下着朝霞裙。以罗绮锦绣严饰衣服。天衣笼络。头戴花冠作簸箕光。其手脚腕皆着宝钏。菩萨光上两厢。皆画作一须陀会天。而散杂花及赍璎珞而为供养。其像座下。画作香炉供养之具。其供养具左右两厢。各画布置八神王像。其神王色。青黄赤白各为一色。面作威怒。一一神王各着五色金银细甲。各执器仗。威严而立五色石上。次下右厢画咒师像。胡跪而坐。两手捧持香炉供养。面仰向上。如似瞻仰菩萨尊颜。画其像已。当立道场悬缯幡盖。杂宝铃佩种种严饰。香泥涂地而作水坛。纵广四肘。迎将菩萨安置坛上。像面向西咒师面向东。日日香汤洗浴洁净。着新净衣入于道场。护身结界作法诵咒。种种供养般若波罗蜜多。诵咒可满十万遍。时时别忏悔灭身上过去一切罪障。于后诵咒。作法用时种种得验　画像法竟。

　　次说印法。

　　般若身印第一

　　二手合腕。掌中相开。即用二手头指中指无名指。头曲相拄。其二小指二大指。各直竖磔开。

　　般若来印第二

　　准前身印。唯改以二大指。稍稍相近。齐屈向下。即是名菩萨来印。

　　般若去印第三

　　若欲送菩萨去。准前来印。唯改所屈二大指。稍磔开。乃至于极。即是送菩萨去印。

　　般若心印第四

　　准前唯改。以右手大指。捻着头指。即是般若心印。

　　般若大心印第五

　　准前唯改以左大指屈向下。即是般若大心印。

　　般若头印第六

　　准前唯改。齐竖二大指。离头指一分许。即是般若头印。

　　般若缚魔印第七

　　准前唯改。用二大指各捻头指。即是缚魔印。若用护身。一切魔鬼不得恼乱。是等七印。于菩萨前不解手成。诵后大心咒。除人身中三业恶障。兼禅定用。

　　般若伏魔印第八

　　结加趺坐。先舒右手五指于右膝上仰着。即舒左手五指仰之。以小指侧横着于脐下。即名伏魔印。

　　般若奢摩他印第九

　　先舒左手五指于脐下。即用右手四指作拳。于左手掌中仰着。以二大指直竖相合头。是二印是般若奢摩他印。欲入奢摩他伏魔用之。

　　般若奢摩他四禅印第十

　　先仰右手舒五指于右膝上。即竖左手四指。屈大指于掌中。即屈肘竖臂。合掌向背。此掌中有一切佛法般若之藏。即是奢摩他四禅印。

　　般若忏悔印第十一

　　先竖右手四指。侧掌向前。屈于大指在掌中。即以左手大指。于右掌中。与右大指相钩。又以左四指。掘右手掌背。即是忏悔印。若有行者。日日作此印法并诵咒者。能除一切四重五逆恒河沙等罪。皆悉消灭。十方净土随意往生。近于阿耨多罗三藐三菩提。

　　般若无尽藏印咒第十二(一名般若眼又名金刚般若心又名般若根本)

　　以二大指各捻二小指甲上。平屈二小指。下节中节相背博之。二中指二无名指各相背博。直竖向上。各屈二头指相背。令平中节。背相着。与二小指相称令手。如高座上安置经藏。当心着之。当诵咒时。专想系念。一切经藏皆从印出悉入心中。

　　般若无尽藏陀罗尼咒曰。

　　那(上)谟(上)婆伽筏帝(一)钵啰(二合上)若(若冶反)波啰弭(上)多(上)曳(二)唵(三)唎伊(伊弃反起音二合下同四)地伊(二合)(五)室唎(上音二合)(六)输嚧(二合)陀(七)毗社曳(八)莎诃(九)

　　佛言此陀罗尼印有四种名。一名般若无尽藏。二名般若眼。三名般若根本。四名金刚般若心。此陀罗尼印有大功德。若能至心如法受持。随诵一遍出生一万八千修多罗藏。又彼一一修多罗藏中。各各出生二万五千修多罗藏。又彼一一修多罗中。出生百万修多罗藏。又彼一一修多罗中。出生无量百千万亿那由他阿僧祇修多罗藏。如是乃至展转。出生无量无尽修多罗藏。所出经题名句义味。各各不同而不重出。如是念念出生无尽。是故名为无尽藏陀罗尼印。此陀罗尼印。即是十方三世诸佛宗祖。亦是十方三世诸佛无尽法藏。一切般若波罗蜜母。过现未来诸佛菩萨。常所供养恭敬赞叹。若善男子善女人等。以至诚心。书写读诵如说修行。是人所有百千万亿恒河沙劫生死重罪。于须臾顷悉灭无余。此陀罗尼印所有功德。我若住于百千万亿阿僧祇劫。叹犹不尽。何况余人叹之能尽。若欲修行般若波罗蜜者。一食斋戒香汤沐浴。着新净衣入于道场。要当先诵此陀罗尼。并作此印。满百万遍。然后修行余般若法。决定成就。是故名为般若根本。此陀罗尼印。悉能照了一切般若波罗蜜法。故名般若波罗蜜眼。此陀罗尼印。悉能摧灭一切障碍。悉能住持一切诸佛菩萨功德。故名金刚般若心也(是一印咒筏[口*梨]耶思绳伽法师译)

　　般若使者印第十三(先用般若护身次用军茶利法护身)

　　先仰二手。即以二无名指相钩。其二中指及二小指。各向掌中屈之。二头指各竖头相拄。二大指亦直竖。附头指侧。捻头指中节。二大指来去。用治一切病。

　　大般若波罗蜜多陀罗尼第十四

　　咒曰。

　　那(上)谟(上)婆伽婆(去)帝(一)摩诃波啰(上二合)若(若冶反下同)波啰弥多(去)曳(二)薄讫底(二合)伐蹉啰(二合)曳(三)阿波唎(二合)弥多瞿拏曳(四)萨婆怛他揭多(五)波唎布自多(去音)曳(六)萨婆怛他揭多(七)努若多努若多(八)毗若多(上)曳(九)跢侄他(十)波啰(上二合)若波啰(上二合)若(十一)摩诃波啰(上二合)若(十二)波啰(上二合)若婆娑揭唎(上)(十三)婆啰(上二合)若嚧迦揭唎(上)(十四)安驮迦(去)啰(十五)毗驮么尼(十六)徙提苏徙提(十七)徙殿睹缦(十八)婆伽婆(去)底(十九)萨防(去)伽孙怛唎(二十)婆枳底(二合)伐蹉哩(二合)(二十一)婆啰(二合)娑哩跢诃(上)悉羝(二合)(二十二)三摩莎婆羯哩(二合)(二十三)勃地勃地。冒驮耶冒驮耶(二十四)悉地悉地(地野反上同)(二十五)剑婆剑婆(二十六)迦罗迦罗(二十七)者罗者罗(二十八)頞婆頞婆(二十九)阿揭车阿揭车(三十)婆伽婆(去)帝(三十一)摩毗嚂(去)婆(三十二)莎诃(三十三)

　　是大神咒。于大般若经中。佛重于他化自在天说。所有一切十方诸佛。等同赞成。是故名为大般若咒。是咒功力不可思议。亦能救拔生死大苦。如是神咒。过现未来诸佛共说。同共护念。能诵持者。一切障灭。随心所愿无不成办。疾证无上正等菩提。

　　般若波罗蜜多聪明陀罗尼第十五(一名小般若波罗蜜多神咒一名十方一切诸佛母咒)

　　尔时如来复说神咒咒曰。

　　那(上)谟婆伽皤帝(一)那(上)谟摩诃波罗(上二合)若(若冶反)波啰弭多(去)曳(二)哆侄他(三)摩儞达迷(四)僧伽啰(二合上下同)诃(上)达迷(五)阿(上)弩伽啰诃达迷(六)毗目(去)底(二合)达迷(七)娑(上)陀弩伽啰诃达迷(八)裴舍啰(上二合)么拏达迷(九)娑(上)曼多拏跛唎皤啰(上)跢那(上)达迷(十)瞿(上)拏(上)伽啰诃僧伽啰诃达迷(十一)萨婆跢啰(上)弩伽(上)跢达迷(十二)萨婆伽啰(上)跛唎波啰(上二合)拏达迷(十三)徙弭唎(上二合)底阿(上)娑(上)波啰(上二合)慕娑(上)那达迷(十四)莎诃(十五)

　　佛言如是神咒是诸佛母。能诵持者一切罪灭。常见诸佛得宿命智。速证无上正等菩提。若有男子女人。能诵持此咒。欲求聪明求灭重罪。即得聪明。重罪即灭。佛语至诚无有虚伪。于晨朝时杨枝净口。净漱口已。于佛像前恭敬一心。合掌系念。烧众名香散诸妙花。至心礼拜胡跪。诵此咒二十一遍。乃至斋时更莫共他交杂言语。至空静处。一日诵得五百偈经。如是一七二七三七日。无不有验。除不至心。若欲读诵一切经典。要当先诵此陀罗尼。即得忆念不忘之力。印用奢摩他四禅印。

　　般若大心陀罗尼第十六

　　咒曰。

　　跢侄他(一)揭帝揭帝(二)波罗揭帝(三)波啰僧揭帝(四)菩提(五)莎诃(六)

　　是大心咒。用大心印。作诸坛处一切通用。

　　般若小心陀罗尼咒曰。

　　跢侄他(一)揭帝揭帝(二)波啰民(弥忍反)揭帝(三)波啰若(若冶反)他(四)莎诃(五)

　　用小心印通一切用。

　　般若心陀罗尼第十七

　　咒曰。

　　跢侄他(一)徙弭哩曳(二合)徙弭哩曳(二)室唎(长音)室吒(乌皆反三)莎诃(四)

　　用奢摩他印。至心诵者。得不忘力。闻持一切。诵十万遍乃至百万。无不有验。除不至心。

　　般若闻持不忘陀罗尼第十八

　　咒曰。

　　那(上)谟婆伽婆(去)帝(一)婆啰(上)若(若冶反)波罗弥多曳(二)跢侄他(三)室哩(二合)曳(四)室哩(二合)曳(五)室哩(二合)曳(六)室哩(二合)曳细(七)莎诃(八)

　　又般若小心陀罗尼第十九

　　咒曰。

　　跢侄他(一)室唎曳(二)室唎曳(三)室唎(长声)室吒(鸟皆反四)莎诃(五)

　　咒师若欲治病者。自作护身竟。于病人边。作四肘水坛。庄严已竟。种种香华。然四十九灯。种种饮食布置毕已。手执香炉烧香右绕。供养十方诸佛菩萨金刚诸天。及鬼神等竟。于坛中心放着香炉。于好净处结加趺坐。正面向东。向北亦得。次烧酥蜜胡麻稻谷华香。供养已次作般若身印。诵前大咒二十一遍。心作空观。谓一切法无相。然后出自口气。射病人身上。若一七遍或二十一遍即差。若一度作此法不差者。日三时作之即差。其坛所用饮食饼果。日别替换更作新者。供养残食。咒师及病人皆不得吃。吃者咒力无验。若作此法者。一切罗刹诸鬼神等。欢喜放病人差。其所余残食。将与贫穷者最为第一。不被一切鬼神得便。持咒行者好记不忘。

　　般若坛法

　　纵广四肘以五色作。从内次第。着白黄青赤黑之色。一切坛法例皆如是。其坛中心安释迦牟尼佛华座。座上安像。其座东面复安华座。座上安般若波罗蜜身。左手把经。其坛北方复安华座。座上安大梵天。左手把君迟(唐云胡瓶水罐)南方安华座。座上安帝释天。右手把跋折罗。中心着一香炉水罐。四角各一香炉水罐。五枚水罐内。各盛净水五谷七宝。并以柏叶梨枝塞口。于上各以生绢三尺而系束之。种种果食及上好果一十二盘。灯十六盏。咒师当西门坐。正面向东。咒师东南着一火炉。咒师前着种种香华酥蜜胡麻并稻谷等华诸饮食等具三五盘。拟烧供养。种种安竟次第奉请。一一各作本印诵真言。一一各作华印承迎。总坐定已作大结界。然后次第下[打-丁+親]施钱。随力多少任意布施毕已。次作法事香华供养。次烧酥蜜胡麻等物而为供养。然后持明师手把数珠。诵大心真言一千八遍。诵竟取东北角水罐。安般若像前。胡跪以右手案水罐。又诵大心真言一百八遍竟。于坛西外预作水坛。纵广二肘。其坛中心作莲花座。散华供养讫。即将水罐引受法人。出于坛外。到西坛上中花座边。面向东立。捧水罐住。令受法人于花座上面向东坐。发愿口言。普愿一切诸众生等。悉发无上菩提之心。我今欲求舍摩他及阿耨多罗三藐三菩提故。作此法为一切众生离生死故。愿一切佛菩萨金刚诸天等。皆悉证知。发如是愿已。又令受法人要誓。云愿我得成就。此法以后。誓愿不教诽谤正法。断善根人诸恶人等。若其教者。一切行学皆不成办。若犯如是速获大罪。发是愿已。持明师即与受法人。作般若身印。置于顶上。印中着华。即用水罐灌其顶上竟。又作身印。与其护身。然后令着新净衣已。引入道场。礼拜毕已依次第坐持明师于护摩炉边。面向东坐。于炉中然谷木柴。一一次第作印。奉请于炉中坐。烧香饮食酥蜜等物。供养毕已送安本位上。如是乃至诸天等竟。口云惭愧无好供养。错失仪则谢过已。持明师捻取炉中灰。与其护身。脑后二肩心咽眉间发际。如是七处点灰护身竟。辞佛开锁发遣毕已。即以净水扫灭坛处。作此法者一切罪障悉皆消灭。道场残食持明师及受法人皆不得吃若吃持明师及受法人并失成就其[打-丁+親]施钱佛钱。入作佛用。其般若钱入写经用。菩萨钱作菩萨用。金刚诸天钱入金刚诸天处用。水罐上缯绢持明师得用(不用最好)若坐禅时。以手案地。诵前大真言二十一遍。速得奢摩他。若作此法。一切诸佛菩萨欢喜。若作此坛。须于八月十五日作。清净处诵般若真言。用军茶利结界其地。所有骨毛瓦石等掘令出尽。或深四指一搩一肘。恶物尽已。将好净土别填坚筑使平。埋着七宝及五谷子。埋深一磔。中心安之。欲安宝时。先作般若根本印印其宝已然后埋之。

　　尔时世尊正在大会。说般若波罗蜜。及说是真言法利益方便。能令一切人非人等。闻此陀罗尼者。悉发无上菩提之心。回向十方诸佛国土。当得阿耨多罗三藐三菩提。常生欢喜。尔时众中有十六大药叉将。其名曰。

　　达哩底啰瑟吒大将　禁毗噜大将　嚩日噜大将　迦尾噜大将　弥睹噜大将　[朿*欠]怒毗大将　阿儞噜大将　娑儞噜大将　印捺噜大将　波夷噜大将　摩尾噜大将　娇尾噜大将　真特噜大将　嚩吒徒噜大将　尾迦噜大将　俱吠噜大将。

　　有如是等十六大药叉将各将七千诸眷属等。即从座起顶礼佛足。而白佛言世尊。今此众中一切天人。既闻佛教灭一切罪。不堕三涂植于佛种。我等药叉将亦复如是。既蒙佛恩。我等归命佛法僧宝。常随拥护佛法僧众。若王大臣比丘比丘尼优婆塞优婆夷等。及一切众生。受持此法。若读若诵若听若念。又复念佛。若坐禅者。我等十六药叉将及诸眷属。随其行处而卫护之。若国城邑。若聚落中。若空闲林中如是等处。若有念此般若波罗蜜多名者。我等眷属悉皆拥护。若人持此般若波罗蜜多时。忽遇一切诸难事者。我等眷属共相拥护。若复有人欲得般若波罗蜜多成就者。我等眷属使满其愿。

　　尔时佛赞诸药叉大将言。善哉善哉汝等眷属。能于般若波罗蜜多所在之处。而作卫护。为未来世诸众生故。说修行之法。尔时诸药叉王等言。若王若比丘比丘尼优婆塞优婆夷。若能深心信解我般若波罗蜜多功德自在威力陀罗尼成就故者。又须我等十六眷属来佐卫护。汝等有能依我此法。如前结护广建道场。为之坛法。求诸利益。国祚延长人民安乐。四方无事灾祸不侵。保守贞干无诸疾苦。当请清净持明师。无问道俗。道体相同行纯熟者。七人乃至二七三七人等。净持戒行德尊长者。当于一所。别立厨膳供给师等。任取胜地。无问寺内宽大堂宇庭院之所。若近舍利浮图塔庙。若好园林名山净处。起作道场。其坛场法。掘去恶物净土筑平。如前所说筑平正已。又以净牛粪和香汤泥。摩涂其地。以五色粉作三重院。三重各开四门。第三重内院作一圆月。中心安般若波罗蜜多菩萨像。面向西门。其像右边安帝释天。左边安梵摩天。东面安使者西面持明者。第一重外四方。各列四神王像。四方各四。总数即是十六神王。若欲画者。第一重内画着亦得。其持明师者。入第三重内。正在般若波罗蜜多像前。先请般若波罗蜜多菩萨。次请梵天等。次请召四面十六神王而安置之。及使者等。

　　请十六药叉大将真言第二十(印用使者印)

　　那(上)谟啰(上)怛那(二合)跢啰(二合)夜耶(一)跢侄他(二)诃诃(上音二俱同三)醯醯(上音二俱同四)呼呼(五)戏利戏利(六)弥(去)利弥(去)利(七)杜铭徒杜咩(八)鞞伽婆呬尼(九)毗摩罗婆呬尼(十)底哩(二合)宁(上)底哩(二合)(十一)般罗(二合上)底羯烂(二合)陀(十二)鞞多持质怛罗(二合十三)鸡都般啰婆(二合)萨婆(上)[口*梨](十四)惧醯(上)[口*梨](十五)乾陀[口*梨](十六)旃茶唎(十七)车阇(去)尼(十八)惧罗遮利尼(十九)旃茶毗伽陀婆醯(上)尼(二十)梅怛啰(二合)榆(二十一)莎诃(二十二)摩罗檀持曷啰婆迦(去)耶(二十三)莎诃(二十四)摩登伽俱(上)罗朋奢耶(二十五)莎诃(二十六)底哩(二合)商羯曳(二十七)莎诃(二十八)悉陀(上)曳(二十九)莎诃(三十)那(上)谟嚧瑟吒(二合)写(三十一)摩登伽啰阇写(三十二)悉殿都(三十三)曼怛啰(二合)跛陀(三十四)莎诃(三十五)

　　若人但能诵得此真言。不须供养。即得成就。若诵此真言七遍。十六药叉大将即到其所。任行者驱使。若人欲往病人所。先于房内。预诵此真言一百八遍。加持自右掌。即以右手摩自唇口。到病人所。心想自手。譬如冰雪用手把炭火。以自手背着于彼人身。心作差想。其病即差。或取鞭杖。长八指或十二指或十六指。加持二十一遍。内火中着。火烧赤已。随取其炭。一不损手。正欲诵时。先当内手香水碗中。复向口边。如是三度即得法成。以少香水散于四方。以为结界后用其法。是真言能助成般若波罗蜜多。令一切众生皆发无上菩提之心。若人欲入山中坐禅者。设有恶虫师子虎狼及恶魔鬼等。欲来恼者。当诵此真言一百八遍。即无所畏。诸障难事自然消灭。若谤法人及造五逆。是恶人等不容忏悔。如此之人莫教此法。若能至心诵此真言者。能灭四重五逆等罪。若具说此般若波罗蜜多法。有无量坛印陀罗尼法门。今当略说此法。如摩尼珠。若有无上菩提心者。得见此法成菩提果。

　　若人欲得日日供养十方一切诸佛菩萨金刚天等者。若在房内及佛殿中。而供养之。但是供养之处。皆须作结界法。以佉陀啰木(唐云紫姜木也)。作橛四枚。各长八指。各加持其橛一百八遍。钉于四角。一钉以后永莫拔却。一橛既然余三亦尔。其坛中心及于四方穿地作孔。各深一榤。于其孔中埋白芥子。用军茶利大心真言。加持白芥子一百八遍。真言曰。

　　唵(一)户卢户卢(二)底瑟吒(二合)底瑟吒(二合三)盘陀盘陀(四)诃那(去)诃那(五)阿蜜哩(二合)帝(六)乌吽(七)[打-丁+巿](八)

　　若人日日香汤洗浴。入于道场作护身印(以下印等是助成印故下别记次第头数)

　　甘露军茶利辟除尾那夜迦法印真言

　　右手大指屈横在掌中。以左中指及无名指。握其大指。又以头指及小指。努屈向外使。头指头到中指中节侧。令小指头到无名指中节侧。即舒其臂。向右转之。诵真言七遍。正作法时。以左手大指。捻小指甲上节。叉腰侧。直申三指头向前。真言曰。

　　唵(一)虎吽(二)诃(上)那(上)植那魔他(三)毗驮崩(二合)娑(三)夜(四)乌蹉(二合)驮耶(五)呜[合*牛][打-丁+巿][打-丁+巿]。

　　是法印明。悉能辟除一切药叉尾那夜迦。一切诸恶悉皆散驰。成办诸事一无怖畏。

　　结地界法印真言

　　先以右中指。于左头指中指岐间。向背出头。次以无名指。于左小指岐间。亦尔。左中指内向。右头指中指岐间向内出头。次以左无名指。于右小指间亦尔。两小指头指竖合头。二大指亦合头向下。若作法时。大指合头拄地。翼两臂肘。真言曰。

　　唵(一)吉唎吉唎(二)跋折啰覆知(二合)(三)盘陀盘陀(四)呜吽(五)诃(上)

　　诵真言七遍以印拄地。一切诸恶鬼等皆悉驰散。

　　结四方界法印真言

　　准前地印。唯改开二大指。相去二寸指头向身。直竖努指向右转之。真言曰。

　　唵(一)萨啰萨啰(二)跋折啰(三)波啰(二合)迦(去)啰(上)(四)呜吽(五)[打-丁+巿](六)

　　诵真言七遍。即以此印。向于四方随日右转。所有一切药叉尾那夜迦等。皆悉驰散。

　　结虚空界法印真言(亦名上方结界)

　　准前地印。唯改二大指。各附着头指侧。上即以此印向于头上。右旋三匝。真言曰。

　　唵(一)毗悉普(二合)吒啰叉(上)(二)跋折啰(三)半阇啰(四)呜吽(五)[打-丁+巿](六)

　　以此印举向头上右旋三匝。诵真言七遍。天上虚空一切飞行药叉魔鬼等。皆悉退散各诵印下真言七遍。当设二十一种供养之具。作般若波罗蜜多法会。随力堪能惟好精妙。何等名为二十一种。一者严饰道场安置尊像。复以种种香。所谓龙脑丁香。郁金沉水。香汤浴像还置本处。二者像前当作水坛。三者龙脑沉水。上妙香等用涂像身。四者诸妙花鬘。绞珞佛身左右肩上。五者顶挂天冠。六者宝钏璎珞庄严佛身。七者宝帐。八者烧种种香。九者悬杂色幡。十者悬于伞盖。十一然灯。十二百味饮食及好甘果。十三悬于诸小铃佩。十四悬诸音乐。十五诸杂色华。十六宝扇。十七种种衣服。十八宝镜。十九宝瓶。二十真珠网。二十一白拂。以如是等胜妙之具。至心供养。能令人王等及一切众生无始已来十恶五逆诸罪消灭。复令现在所求随意。若不能具二十一种。五种亦得。何等为五。一者香水。二者杂花。三者烧香。四者饮食。五者然灯。具此五事。起大慈悲愍念一切诸众生故。供养诸佛亦当得成就。

　　次作嚩日啰(二合)印。加持前所有一切香花宝物供等。若有金刚杵不用手印。直当用杵而作加持。无嚩日啰(二合)即用手印。以左手作总印。大指捻小指甲上。余三指直向上搩竖。真言曰。

　　唵(一)阿蜜里(二合)羝(二)呜吽(二合)泮(三入)

　　此军茶利小心真言。诵七遍庄严道场。种种香花灯明饮食悉行列竟。次当烧香。若欲请佛作佛印请。次请般若作般若印。次请观自在菩萨作观自在印。次请金刚及诸天等亦尔。随类作印请之。一一请来作花座印并诵坐真言曰。

　　唵(一)呜吽(二)迦摩啰(三)莎诃(四诵七遍一一请来安置座竟)

　　次作大结界印。右转三匝。先仰二手。次二小指二无名指右压左。反钩于掌中。次竖二中指头相拄。次以二食指。各捻中指上节背上。次别二大指各自屈。在中指中节上。莫相着真言曰。

　　唵(一)商迦(上)[口*禮](二)摩诃三么焰(上)(三)盘陀盘陀(四)莎诃(五)

　　当诵七遍。次更烧香。作香炉印。印香及炉。即执香炉。坛前胡跪。供养东方一切诸佛一切菩萨一切金刚一切诸天四天王等。乃至十方亦尔。供养竟放香炉。着坛前至心作礼。若有香花饮食等而供养之。若无香华饮食等。作一切供养印。并诵真言而供养之。

　　次作普供养印。

　　以二手合掌于掌中。心少空勿令相着真言曰。

　　唵(一)萨婆菩驮(二)阿地瑟耻底(三)悉钵啰醯迷(四)伽伽那剑(引)三曼陀(五)莎诃(六)

　　诵此七遍。复以种种香花供养。各作本印。还其位处。次作音乐赞叹周毕。作般若印忏悔罪障。诵大心真言当印心上。口陈所犯三业之罪。发露忏悔。恒具七法。譬如大火焚于干草。加猛风吹莫不都尽。精进诵明。罪垢消灭亦复如是。又如霜雪闇室。焰日能除。诵明精进。灭无明闇犹如盛日。又诵般若真言。酥蜜等物作护摩。供养贤圣。灭除无始生死重罪。速得成就无上菩提。其持明人。应当具足坚持七法。何等为七。一者持戒。二者忍辱。三者离口过。四者于佛法中生决定信。五者发无上菩提心。六者常诵真言法印心生惭愧。七者于四威仪身心无倦。犹如轮王具足七宝。得绍正位。王四天下。咒师亦尔。具前七法速得证验。随所施为悉得称意。正坐莫动。数数礼拜赞叹诸佛。愿我生生不经八难。所生之处恒为男子身。崇三宝诸根完具。一切伎艺愿速通达。具六神通。若来乞者头目髓脑国城妻子象马七宝。随其所欲皆悉施与。一切诸欲心无染着。聪明智慧。一切众生见闻我者。发菩提心。生生之处值善知识。恭敬尊重。听闻正法如说修行。以菩提心而自庄严。于四威仪身心清净。得宿命智无碍自在。诸恶罪业深生怖畏。修习菩提十波罗蜜得大自在。不受女身及以奴仆。亦不闇钝不处边地。不起邪见不生旃陀罗家。有佛出世愿常值遇。修行六度回向菩提所有财宝随欲皆给。宁可贫贱修诸善法。不处富贵而行恶业。命不中夭。正信家生。眷属具足孝养师父。利根智慧辩才无碍。得佛正信慈念众生。愿所生处具五种法。何等为五。一者福德。二者智慧。三者十力。四者精进。五者发菩提心。如佛所证萨婆若智三十二相。我亦当得。十方净土随意往生。常见诸佛。一切众生亦复如是。为一切众生令好念佛故。发是愿已持珠诵明。其持珠法者。去所供养佛菩萨处。四五尺许。却缩跪坐身莫动摇。莫看东西莫近口气。于供养佛菩萨等处。莫放谷风。正身端坐一心念佛菩萨金刚天等。如入奢摩他无异。

　　次作掏珠印。

　　以左手大指。捻无名指甲上。贯珠孔中。次直舒中指小指。以食指掩中指上节侧上。以右手大指无名指。掐珠诵明。余指同左手。若如是掐珠。得十种瑞相者。即知有验。何等为十。一者像上放光。二者风不吹而道场中幡自然动摇。三者云不覆而天有雷声。四者道场中灯焰长三四尺。五者香炉中人不烧香而香烟自出。六者空中闻有种种音乐之声。七者感得四方无事福寿延年无诸疾病。师子虎狼诸毒虫等不能为害。八者于五欲境心无染着。九者诸魔鬼神不能娆乱。自他之病疗即除愈。十者见佛菩萨金刚天等。若于梦中见佛菩萨。或升高山。或上高树。乘船度岸。或骑象马。或见师僧父母善知识等。是时行者及施主等。若于梦中见是相类。即知罪灭。皆是好应。灵瑞之相。明王翼卫。是时行者正作法中。身毛皆竖。即知得验。每日旦起洗手面已。嚼杨柳枝更漱口讫。入佛堂中作供养法。未到食时悉皆发遣。一日三时如前掐珠。诵明一百八遍一千八遍。随力所堪。道场门前置一护摩炉。持明师西坐面向东。左着香水及诸杂花。右着胡麻苏蜜稻谷花等。随有坛所烧供养物。皆右边着。然后请诸佛菩萨金刚天等。作花座印。随法所须。烧着炉中供养。供养已。还坐本处。口云此无香花饮食惭愧。然后发遣。房内数数烧香。日日诵不动佛陀罗尼。无量寿佛陀罗尼等。灭除身中五逆四重等一切罪障。若欲得生无量寿佛国。日日作此供养。诵陀罗尼法。常作此法。一切事业皆得成就。死已生无量寿佛国。若日日供养功德甚大。不可具说。念佛功德非是挍量。其诵真言功德力。状如日月之光。念佛功德同夜灯之光。不得其比。若日日供养诵明兼念佛功德。如须弥之高大海之深。若空念佛不兼诵明功德。如香山之小。如阿耨达池之细。不可挍量。若日日供养诸佛诵明。灭罪如火烧草木。罪灭亦尔。若能日别三时供养。念佛诵明。比空念佛不可比挍。口不能宣。功德利益不可思议。当知般若功德成就。赞莫能尽。

佛说陀罗尼集经卷第四(观世音卷之一) 

十一面观世音神咒经(注是人意粗是经本此卷总有五十二印五十是主二印是客)
　　如是我闻。一时佛在王舍城中耆阇崛山。与无量菩萨摩诃萨大众俱。前后围绕。尔时观世音菩萨摩诃萨。与无数持咒贤圣俱。前后围绕。来诣佛所。到佛所已五体投地顶礼佛足。礼佛足已绕佛三匝。却坐一面。时观世音菩萨白佛言。世尊我有心咒。名十一面。具有无量大陀罗尼并诸印法及无量坛。我今说之。为一切众生故。欲令一切众生念善法故。欲令一切众生无忧恼故。为除一切众生病故。为一切障难灾怪恶梦悉除灭故。欲除一切横病死故。欲除一切诸恶心者令调柔故。欲除一切诸魔鬼神障难不起故。世尊我未曾见。若天若魔若帝释若沙门若婆罗门等。有能受持如是法者。若读若诵若书写流布。或以此法防护其身。或以此印印水。咒已澡浴其身。若入阵斗战。若为毒所中。持此法者。一切诸难无所能为。唯宿殃不除。如是之法。一切诸佛所念。我此咒法。一切诸佛所记。世尊我忆过恒河沙数劫外。有佛名百莲华眼顶无障碍功德光明王如来。我于尔时在彼佛所。作大持咒仙人中王。于彼佛所方得此法。得此法时。十方诸佛皆现目前。见佛现已。忽然即得未曾有智。当知此法有如是神力。亦能利益无量众生。是故当知若善男子善女人等。有能昼夜殷勤读诵。勿令忘失。持此法时更莫他境。于晨朝时洗浴其身。着新净衣。受持此法作印护身。净泥摩坛随意方圆。阔狭大小结界已竟。请观世音坐于坛上。烧香散华种种供养。礼拜诵咒一百八遍。持此咒者。现身即得十种果报。何等为十。一者身常无病。二者恒为十方诸佛忆念。三者一切财物衣服饮食。自然充足恒无乏少。四者能破怨敌。五者能使一切众生皆生慈心。六者一切蛊毒一切热病无能侵害。七者一切刀杖不能为害。八者一切水难不能漂溺。九者一切火难不能焚烧。十者不受一切横死。是名为十。复得四种果报。何等为四。一者不为一切禽兽所害。二者永不堕地狱。三者临命终时得见十方一切诸佛。四者命终之后生无量寿国。世尊我念过恒河沙数劫。复过无量恒河沙数劫。尔时有佛名曼陀罗香如来。我于彼佛为优婆塞身。于彼佛所复得此法。得此法已。于四方劫超生死际。说此法时。得一切诸佛大慈大悲大喜大舍智慧藏法门。以此法门力故。能救一切众生一切牢狱系闭杻械枷锁临当刑戮。水火等难种种苦恼。我恒救护令得解脱。一切夜叉罗刹娑等。由此法印陀罗尼力。令此夜叉罗刹娑等。皆发善心功德具足。即发阿耨多罗三藐三菩提心。我此法等有如是力。设复有人。犯四重罪及五逆罪。能持此法读诵一遍陀罗尼者。所有一切恨本重罪。悉得除灭。诵此咒者有如是功德。况复依教。能作印法诵持咒者。当知是人于万万亿那由他诸佛所。曾闻此法今还得闻。况复受持读诵昼夜不忘者。是人若心有所念者。我满其愿。若复有人月十四日或十五日以香汤洗浴其身。着新净衣。一上厕一洗浴。如此净衣。不得上屏。行此法时。竟日不食。作印护身。结界法已。诵陀罗尼。至于明旦。其道场中。置观世音像。作请观世音印。诵咒。悬于种种。杂色幡盖。香华供养。初入道场时。必须殷重至心奉请十方诸佛。殷勤忏悔。赞叹三宝。礼三拜已。在于像前敷一坐具。胡跪恭敬至心发愿。作数珠印。把珠掐之。一心诵咒一千八遍一百八遍亦得无咎。次执香炉烧香而言。此处无有种种供养上味饮食。惭愧谢之。世尊我由此等法印咒力。名号尊贵难可得闻。若有称念百千俱致那由他诸佛名号。复有暂时称我名号。彼二人福正等无异。尔时观世音菩萨白佛言。世尊若善男子善女人。昼夜殷勤称我名号者。皆得阿毗跋致地。现身得离一切苦恼一切障难一切怖畏。及三毒罪悉得除愈。况复有人。依于此教如法修行。当知是人即得阿耨多罗三藐三菩提。如在掌内。

　　尔时佛告观世音菩萨摩诃萨言。善哉善哉善男子。汝乃能于一切众生。起于大慈大悲之心。而欲开示此大神咒印等法门。善男子汝由此法方便力故。悉能救脱一切众生。所有病苦障难怖畏身语意恶。乃至安立一切众生于阿耨多罗三藐三菩提心。决定无疑。善男子此陀罗尼印等法门。我亦随喜。受汝神咒印等之法。我亦印可。善男子汝今说之。

　　尔时观世音菩萨摩诃萨。从座而起偏袒右肩。五体投地顶礼佛足。右膝着地而白佛言。世尊我今承佛神力。次第说印陀罗尼坛功能法式。即说咒曰。

　　那(上音)谟(上音)啰(上音)跢那(二合)跢啰(二合)夜耶(一)那(上音)谟(上音)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)唵(八去音长引)驮啰驮啰(九)地哩地哩(十)杜噜杜噜(十一)壹[齒*來]伐[齒*來](十二)(茶卖反去音上下同)龋犁尾龋犁(十三)阇梨阇梨(十四)钵啰阇梨钵啰阇犁(十五)鸠素咩(十六)鸠苏么婆梨(十七)壹里弭(去音)里(十八)止里止征(知里反十九)阇罗摩(二十)波那(去音)耶(二十一)钵啰(二合)摩输陀萨埵(二十二)摩诃迦嚧尼迦(二十三)莎(去音下同)诃(二十四)

　　观世音菩萨说此陀罗尼时。佛菩萨众金刚诸天等。高声赞言善哉善哉。尔时观世音菩萨白佛言。世尊此是根本陀罗尼。若有念诵。获如上说功德胜利。已说根本陀罗尼竟。

　　次说七日供养坛法。

　　若有沙门若婆罗门善男子等。诵于秘密法藏。要决成就大验。若诸国王。心生决定忏悔众罪。愿欲见闻都大道场法坛会者。先觅清净宽大院宇精华大舍。及好寺舍佛堂之所。露地亦得。定知处已。白月一日于晨朝时。阿阇梨身及诸弟子。香汤洗浴。将诸香花至其处所。阿阇梨手执跋折罗。次第问诸弟子等言。汝等决定。欲学诸佛秘密法藏。不生疑不。徒众答言。我等欲学诸佛法藏。决定诚信不生疑心。如是次第三问三答。如是答竟。次阿阇梨手印香炉水等。咒已。手执香炉胡跪烧香。启白一切诸佛般若菩萨金刚天等。及与一切业道冥只。今此地者是我之地。我今欲立七日七夜都大道场法坛之会。供养一切十方法界诸佛世尊。及般若波罗蜜多诸菩萨众金刚天等。领诸徒众。决定一切秘密法藏难思议法门故。取诸证成。我欲护身结界法事。在此院内。东西南北四维上下。所有一切破坏正法。毗那夜迦恶神鬼等。皆出去我结界之所七里之外。若护正法善神鬼等。于我佛法中有利益者。随意而住。说此语已。次等依彼军茶利法。辟除结界。既结界竟。即令掘去十肘地内。一切恶土骨发炭糠瓦砾等物。若上好地。掘深一磔。若中一肘。下地二肘。若下下地掘深三肘。恶物尽竟。将好净土坚筑令平。基高最好。次第二日及第三日。以泥泥地。

　　次第四日用牛粪香泥。泥其地竟。次将绳子。四方八肘一匝挽之。四角下点。更以绳子。从东北角至西南角。从东南角至西北角。交叉挽之。其绳叉中下点。掘地深一磔许。埋着五宝并及五谷。其五宝者。一金二银三真珠四珊瑚五琥珀。言五谷者。一大麦二小麦三稻谷四小豆五胡麻。以一片绢共裹宝谷。以五色线系绢埋之。其五色线。一头出地长五指许。此宝物等永不得出。次作大结界。其结界法。执跋折罗(唐云金刚杵也)右绕坛外。急走三匝。作毗那夜迦种种结界印。印地下四方上方。诵咒作印。启告辟除结界等法。如初日说。依军茶利次第法用。

　　次第五日结界法式。如第四日。更用牛粪涂地。其涂地法。手右旋磨。勿向左磨。其余事者同第四日。

　　次第六日。阿阇梨洗浴先入坛内。又好聪明弟子二人。亦净洗浴着新净衣。随后入坛。以坛香汤和石灰竟。石灰汁中染细绳子。令一弟子把其绳头。按坛东北正当角头。先点之处。次阿阇梨把绳一头。按坛东南正当角头先点之处。急挽着地。使一弟子捻绳中央。拼着地上。次东北角弟子起。向西南角坐。亦如前作。次东南角阿阇梨起。向西北角坐。亦如前作。次西南角弟子起。向东北角坐。亦如前法。次先拼处。从外向内。离一肘许。更依前法。围绕拼之。次取八肘绳子。屈中当坛一方。下着一点。更屈二肘绳子。从坛一方中央点量。左右更点两处。次其一方门壁。去坛绳五指许。次更屈门壁。向左右五指许作。次其门左右两畔。宽五指许作。次其门外边直画着。一方若尔。三方准知。次作中院。外绳四肘。其外院内绳。与中外绳。两绳之间开一肘道。其中院门四方壁与。向左右。总作三指许。其门外边绳子拼法。亦如前法其中院内方。离外绳一肘。更拼石灰绳子。其坛正中心。作二肘院。莫作门。

　　次阿阇梨以五色线。一咒一结五十五结。用马头观世音咒咒曰。

　　唵(一)阿弥(上音)哩都知(二合)婆(去音)婆(二)呜吽泮(三)

　　次以绢片。裹于五宝并五谷子。五色线系。系咒索上。随人多少一一裹之。次于坛四角。各竖一竿。西门两个竹竿。以绳绕系四角竿上。于其绳上悬杂色幡。其坛上方东西南北四维系幡。交络庄严。其坛外院西门南侧离坛二尺。穿作火炉。纵广深浅各二尺作。于其炉中留一土台。台上素作香泥莲华。为莲华座。次日欲没时。阿阇梨令诸弟子。总洗浴竟。次阿阇梨作大结界。次日入时。召请诸佛菩萨金刚。于坛中心着一佛像。北方观世音。南方金刚。以种种香华五槃饮食十六盏灯而供养之。

　　次于西门外敷新净席。

　　次阿阇梨唤诸弟子。作护身印。一一诵咒七遍。各各与印诸弟子顶及两肩心咽眉间发际脑后。护身毕已。令诸弟子就于席上面向东坐。

　　次取香华及白芥子。阿阇梨把白芥子。各咒七遍。次第打诸弟子头上三遍。打竟。更与护身。用马头观世音印咒之。次阿阇梨胡跪。问于最长弟子而云。汝今欲得学此法不。弟子答云欲得。如是次第问诸弟子。法用如前。

　　次阿阇梨手擎香水。泮诸弟子一一头上。复以右手。按诸弟子一一胸上。为诵马头观世音咒。次取咒索。各各与系诸弟子臂。男左女右。次以娑罗树汁香。次第与泮诸弟子身。右旋三转。泮香水竟。次旋炬火亦如前法。次与柳枝各长八指。次授与华竟。令诸弟子向东列坐。教诸弟子投华向前。次嚼柳枝亦如前投。若其华头向身者好。背向东者知魔障出。向南北者皆为不吉。柳枝嚼处向身者好。背向东者知魔障出。余如华法。次与洗手。各以手领跋折罗水。敬谢饮之。次阿阇梨入坛。启白诸佛菩萨金刚等云。我以次第问诸弟子。又以作法次第试竟。今诸弟子。欲入坛来供养圣众。如是启已。引入弟子略供养竟。发遣出外。阿阇梨语诸弟子。各卧睡去。若有所梦。明朝各各向我道之。时诸弟子总卧去后。

　　次阿阇梨入于坛内。白佛菩萨金刚等云。诸弟子等明日。更欲入道场来广作供养。诸佛菩萨金刚天等。请升空中。明欲供养。临时总赴受众供养(如是三说)。然后发遣坛内诸佛菩萨金刚。及诸天等。次阿阇梨。向坛北边。面向南坐。着一火炉诵马头咒咒白芥子。一咒一烧一百八遍。时诸弟子即得灭罪。次阿阇梨与二弟子。于一夜中。以五色粉敷置坛内。敷置法者。先从内院。初以白色。次黄青赤。后以黑色。到明旦起。更置外院。从东北角右回作之。以五色物依前法作。于坛中心。安十一面观世音以为坐主。莲华座上安置轮形。

　　次内院东面中央。安阿弥陀佛。佛右边安释迦牟尼佛。左边安般若波罗蜜多。北面中央安大势至菩萨。右边安观世音母。左边安马头观世音。南面中央安金刚王。右边安金刚母。左边安跋折罗母瑟知。西面院门南边。安提头赖吒。北边安毗嚧陀迦。

　　次作外院东行。从北头。先安曼殊室利菩萨。

　　次弥勒菩萨。次安栴檀德佛。次阿閦佛。次相德佛。次普贤菩萨。次月天。次虚空藏菩萨。

　　外院北面。从东头先安摩诃税多(唐云大白观世音也)。次摩诃室唎曳。次随心观世音。次一瑳三跋底伽罗。次阿牟伽皤赊(唐云不空罥索)。次苾俱致。次毗摩罗末知。

　　此院南行从东头。先安火头金刚。次安尼蓝婆罗陀罗(唐云青金刚也)。次母噜陀吒伽(金刚儿名)。次苏皤(二合)斯驰(二合)迦罗。次素婆休(亦是金刚儿也)。次央鸠尸。次跋折罗商迦罗。

　　外院西行从南头。先安摩唎支。次安日天。次安毗噜博叉天王。次安作门。门北壁毗沙门天王。次安地天。次安一切龙王。

　　其外院四角。各安交叉二跋折罗(如十字形)

　　又中院四角。准前各安二跋折罗。亦交叉着(如十字形)

　　次阿阇梨起立西门。看坛中事。何者是好何者不好。何者周匝何不周匝。好好捡挍仍于坛内。遣旧弟子守护而住。

　　次阿阇梨香汤洗浴。着新净衣。当以绯帛裹自头顶(红色亦得)仍以黄帛。绕头系额。

　　次以咒索系自左手。正当腕节。

　　次作护身印印于自身。皆用马头护身印咒。

　　次把跋折罗。作阿蜜哩多军茶利身印。三回右转于坛外边。

　　次作地结界。四方上方次第而作。并诵马头咒。

　　次取水罐一十三口各授一升许。满盛净水。于中少少盛着五谷。并着小小龙脑香。郁金香等及石榴黄。共前五宝。裹中盛已。着于罐内。其罐口上。以柳柏枝并叶竹枝。塞头嵷竖。各以白绢束令不散。次咒水罐一百八遍。用十一面观世音咒咒罐如是一百八遍。咒已将入。先安内院四角中心。各一水罐。

　　次于外院四角四门。各安一罐。次取两银盘。一盘盛香水一盘盛华。

　　次取彼盘内华。着于一盘香水中。浸竟。

　　次取彼华少许。着自掌中。即作身印。先请坛中心十一面观世音。诵七遍已。即作坐印。亦诵坐咒满七遍已。然后放华投于本位。安置既竟。

　　次请中院东行。一一如前。次请北行。次请南行。次请西行竟。次请外院东行。次请北行。次请南行。次请西行总奉请竟。

　　次作大结界印。次取香水。散于坛内诸佛菩萨金刚等前。次散诸华。

　　次于坛中心着一香炉。四方八门各一香炉。总烧香竟。然后阿阇梨把一香炉烧种种香。从坛外边右绕一匝。行道已竟后。放着香炉。当于西水罐边。次取西门水罐之上五色线一头。将右转绕于坛外边竹竿之上。还到西门一匝系之。次着饮食。于坛中心观世音前四盘饮食其余诸菩萨等前各着一盘。次于中心着四盏灯。其余坐边各着一盏。次于佛菩萨等。布施金银绢帛钱财等物。随有布施。次阿阇梨将旧弟子。把香花水及煮五谷三四升许。其阿阇梨。施一宅中十方鬼神饮食。已竟。次阿阇梨洗手漱口。入坛三礼。却缩出来。次旧一弟子把一花叠。又一弟子手把香炉及白芥子。逐阇梨后。一一别唤新弟子来。在坛西北角外立。

　　次阿阇梨先把白芥子。以马头咒咒七遍已。三回打于弟子头上。次作护身印。印于弟子。次取香水。与其洗手。为弟子作观世音三摩夜印。印中着花。勿令放弃。次以帛裹其弟子眼。阿阇梨心口发愿。以平等普大慈悲心。悉皆回向一切众生。次阿阇梨引将弟子。入坛西门。阿阇梨在南边立。弟子在北边立。阿阇梨诵观世音三摩耶咒咒曰。

　　唵(一)般母婆皤(去音)夜(二)莎诃(三)

　　诵七遍已。教弟子云。向前散华。散竟好看。花堕何坐。知已语云。汝所散花。着于某佛某菩萨等。好念不忘。其余弟子如上法用。若三回散时。总不著者。更莫解帛随便摈出。是大罪人不合入坛。教令至心忏悔众罪。诸人竟后。更启请佛。方始引入。准前散华。著者放帛。若不著者至竟摈出。更勿令入。其余弟子法用如前一一作竟。次诸弟子在西门外。正面向东。作行列坐。其火炉中着好炭火。于西门外灌顶坛上。着一张床。留一盘食。着四盏灯供养。次遣二弟子各擎一盖。一紫二绯。绯盖盖诸弟子。紫盖盖阿阇梨。一一次第引诸弟子。阿阇梨擎水罐。出到灌顶坛。右绕三匝。令其上床。阿阇梨亦自上床。弟子边立问云。汝前散花。着何等佛菩萨之坐。弟子答云。着某佛等。时阿阇梨随其所答。教作其印。印其顶上。印中着华。令至心念。随其本主佛菩萨等。阿阇梨即诵彼佛菩萨等咒。与灌顶已。教令散华解印。着衣入坛谢佛。依本位坐。其余弟子法用如前。总灌顶已。

　　次阿阇梨坐于西门近火炉边。正面向东。端身正念。先唤火天坐火炉中。次与酥蜜及胡麻等。各七遍咒于火中烧。

　　次阿阇梨心里记云。火神且出于火炉外。近炉边坐。次唤马头观世音。坐火炉中莲花座上。次阿阇梨把跋折罗。一一次第唤诸弟子。近阿阇梨。教令正念胡跪合掌以跋折罗印其掌中。次与胡麻及酥蜜等。咒三七遍令投火中竟。语归本坐。其余弟子法用如前。

　　次放火中马头观音。归本位竟。次请坛中心十一面观世音。坐火炉中莲花座上。烧胡麻等诵咒一百八遍。已竟。遣归本位。

　　次请一一佛。次请一一菩萨。

　　次请一一金刚及诸天等。法用如前。各烧胡麻酥蜜等物。咒三七遍。次第各令归本坐竟。

　　次为当国天子。烧胡麻等。咒满一百八遍已竟。次为历劫一切师僧父母及善知识。各烧诵咒。皆同前法。次为六道一切众生。烧同前法。咒三七遍。次为宅主。亦同前烧咒三七遍。次阿阇梨为自身烧咒三七遍。上从天子至阿阇梨。总用十一面观世音咒。

　　次阿阇梨把香炉烧香。右绕坛外一匝。来到西门前已。礼拜谢云。种种香花饮食供养皆不如法。大大惭愧。然后从坛中心。一一发遣。一一各作本印发遣。发遣印咒唤时无别。次收布施佛菩萨等钱财宝物。若其诸佛菩萨物者。应用作佛菩萨形像。般若物者。用写诸经。若阿阇梨欲自作佛菩萨经者。自收造像写经处用。若不作者。付嘱三纲。布施金刚天等物者。阿阇梨身自用亦得(不用第一)坛中饮食。其阿阇梨及弟子等皆不得食。若吃用者不得神验。与奴婢食。及余人等乃至畜生。不入坛僧吃用亦得。次阿阇梨手执炬火。示诸弟子。此是某佛某菩萨位金刚天等。一一次第指示位竟。然后以泥泥却坛上。莫见日出。以上略说坛法式竟。

　　次说印及陀罗尼法。

　　十一面三昧印第一

　　咒用大咒。

　　以二大指二小指。直竖头合。余指稍典。头不相到。虚掌。竖头指来去。

　　是法印咒。能除一切贼难水难及火等难。若诵持者。虽经诸难皆无所畏。由观世音威神力故。若人欲请诸菩萨等。先须作此三昧印咒。当得一切菩萨欢喜。

　　身印第二

　　合腕。左右二大指并竖。以二头指屈中节。各以头押二大指头。二中指头相拄。二无名指直竖。开一寸半。又开二小指。离无名指背。一分许。二臂肘相着。头指来去用上大咒。

　　若能持此法印咒者。一切八难皆无所畏。若作坛法正供养时。烧胡麻等。用此印咒。若有鬼病。以此印咒其病即差。若不差者。一百八遍咒印。念观世音菩萨。作此法者其病即差。若能日日洗手。而嚼杨枝净漱口已。着新净衣。诵咒数满一百八遍。兼念观世音菩萨名字。作此法者。观世音菩萨欢喜。又取澡罐盛满净水。以此印印咒二十一遍经一宿已。用洗手面。一切恶人及鬼神等。不能恼害。

　　大心印咒第三

　　准前身印。唯改二头指。押中指背上节。以二大指各押中指中节侧。大指来去咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)诃诃诃诃(八)伊(上音)利(九)弥(上音)利(十)脂利(十一)毗利(十二)企利(十三)醯(上音)利(十四)莎诃(十五)

　　是法印咒。若作一切坛法时。用此印咒。咒水香花衣食等物及唤天等。亦用此印咒。

　　小心印咒第四

　　准前身印。唯改二头指屈头。当中指中节侧上头指来去咒曰。

　　那(上音)谟(上音)阿[口*梨]耶(一)婆路(轻呼)枳帝摄跋(二合)啰(去音)耶(二)菩提萨埵(去音)耶(三)摩诃萨埵(去音)耶(四)摩诃迦嚧尼迦(去音)耶(五)跢侄他(六)豆[口*樓]豆[口*樓](七)诃诃诃诃(八)莎诃(九)

　　是法印咒。若人诵持此咒印者。当觅一百八茎莲华。江水中浴。着新净衣还入江水。立至于膝。面正向东。作此印咒。请观世音。大指来去。即作坐印安置于前。左手掏珠右手把华。七遍诵咒。然后散于观世音上。如是一华各咒七遍。尽其一百八茎华竟。寻即得见观世音菩萨。若一日不得一百八花者。一日觅取五茎莲花。作此法用。如是日别取五茎花。满一百八。作法同前。亦用此咒。咒香烧香咒油然灯。而供养之。

　　阇吒印咒第五(唐云发长)

　　准前身印。唯改二中指。屈中节头相拄。附无名指后侧上节。咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)悉唎悉唎悉唎(八)地哩地哩地哩(九)悉哩(十)莎诃(十一)

　　是法印咒。若居聚落。若在山中。离杂声处。有华果树竹林。水池中央。起舍。日日洗浴入于道场。先作护身结界印竟。请观世音菩萨。作华座印安置座上。然三盏灯。种种香华供养礼拜赞叹毕已。掏珠一心。念观世音菩萨名字。若人日日作此咒法。满十万遍即得见观世音菩萨。又若入道场。欲以花香鬘供养时。先以此咒咒花七遍。用散像上。复以此咒咒香七遍。以涂尊像。又以此咒咒鬘七遍。以严尊像。

　　华座印咒第六

　　两腕相着。以左右二大指及二小指。各自相合并竖之。余三指等总散。大磔开之成咒曰。

　　唵(一)吽(二)迦摩啰(三)莎诃(四)

　　是法印咒。若请诸佛般若菩萨金刚天等。一一皆用此大华座印咒。以承迎。以印右转坐之。安慰定已。后作金刚军茶利三摩耶法印。结闭严密门户。然后种种作法供养。作坛疗病一切法者。皆应如是。

　　观世音护身印咒第七

　　准前身印。唯改二无名指。[打-丁+必]在中指背上。头当前侧上节。头令相拄。二小指头相拄咒曰。

　　那(上音)谟(上音)阿[口*梨]耶(一)婆路(轻呼)枳帝(二)摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)娑地娑智(八)娑地娑地(九)薮度薮度(十)莎诃(十一)

　　是法印咒。若行法人。欲作诸法及诵咒时。当以此印用护其身。然后行法。得观世音来护行者。令所作法皆悉有验。又是印咒若欲献供。先诵此咒。咒诸饮食花果等味二十一遍。然后奉献。

　　婆罗跢印咒第八(唐云随心)

　　起立地上。脚如丁字。左脚丁尾右脚丁头。小屈右膝。屈左臂肘。臂向肩上。手掌向身。大指食指以把华茎。中指无名指双屈。勿着华茎。小指小曲屈腕。右手总申臂。并指向下。掌背当右[月*坒]侧。勿着[月*坒]上咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)阿私跢私(八)虎噜虎噜(九)素噜素噜(十)莎诃(十一)

　　是法印咒。若求法验者。苏曼那茎然火。又更别取苏曼那茎。段别寸截三十一段。用酥酪蜜三种相和。一一别取苏曼那茎。涂酥酪蜜。诵咒一遍投着火中。如是烧尽三十一段。次第作之即得大验。若小儿病。用五色线。一咒一结成三七结。系其颈上。咒师手作此印。印小儿项。其病即差。若其咒师自身病者。先作水坛纵广二肘。其坛中心着一水罐。满盛净水以五谷子着其罐中。复以柳枝塞于罐口。结界已竟。面向正西。一心诵咒一百八遍。然后举罐灌自顶上已。用此左印为护身印。印身七处其病即差。又用此咒咒火然薪。

　　观世音檀陀印咒第九(唐云策杖)

　　反叉二中指无名指。在掌中右押左。屈右头指。以左小指头。押右头指甲。屈左大指。在右掌中。屈右大指。押左大指中节。头入左掌中。右小指与左头指直申。二臂肘相着咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)伊(上音)里弥里(八)只里弥里(九)地里醯(上音)里(十)莎诃(十一)

　　是法印咒。香汤洗浴着新净衣。入道场中。遣一弟子取于香华水火及草并白芥子。阿阇梨默然护身。咒水七遍。散十方结界。次咒白芥子七遍。咒已散十方结界。次把草咒七遍。然火右旋三匝四方结界。次作此印诵咒七遍。请观世音。即作华座印安置毕已。烧香散花。种种上味饮食供养礼拜毕已。发遣弟子。阿阇梨不掏数珠。默然诵咒。结加趺坐。以手作前策宝杖印。当自胸上勿令着胸。心记诵咒。日日如是。满七日已。即得尸罗波罗蜜成。罪障消灭。第二七日更作此法。并作种种音声供养。即得奢摩他。第三七日更作此法种种供养。如是七日。日有一事。谓初一日不食。诵咒作此法者闻种种香。第二日见大光明。第三日得见鬼神。第四日见四天王。第五日见诸天。第六日见观世音诸使者身。第七日得见观世音菩萨。若以平等心。怜愍一切诸众生故作此法者。得如是验。亦以此印诵咒结界。

　　观世音甘露印咒第十

　　左右小指无名指。相合直竖。中指直竖。附无名指侧上。头开二分许。以二头指。各擗在中指背。头当上节。并二大指屈入掌中。头双拄二无名指中节文。二腕相着。以两腕根当心上着。掌向下垂咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)罗(去音)致帝帝哩(二合)脂致(八)阿揭车阿揭车(九)婆伽畔(十)阿[口*梨]耶(十一)婆路(轻呼)枳帝摄跋(二合)啰(去音十二)娑咩室地(十三)阿奴婆啰夜瑳(十四)莎诃(十五)

　　是法印咒。行道事竟。请我还宫时。以此印印水。咒水七遍散洒四方。我即还去。世尊如是神咒。虽不成立而能成办种种事业。至心诵念无不果愿。若患疟病。若一日一发。若二日一发。若三日一发。若四日一发。若患鬼病。若被恶鬼打。若鬼子母打。若茶枳尼所作。若毗舍遮所作。若羯吒布怛那所作。若癫鬼。若罗刹作。若痫鬼作。若余种种恶鬼所作。皆以此印咒印病者。咒一百八遍即得除愈。若罪障重者。用五色缕一咒一结。如是结成一百八结。系病者项或系臂上。罪障消灭。病即除差。

　　若患丁肿癫肿。若身病疮疱。疮疽疡癣等种种恶疮。若被刀箭矛槊等伤。蛇蝎蜈蚣毒蜂等螫。皆以此咒咒之七遍。即得除差。若障重者。咒黄土泥咒一七遍。用涂患处即得除愈。

　　若患风病缓风偏风。若患废风憨风等病。耳聋鼻塞。皆印病处。至心诵咒一百八遍病即除愈。若障重者。以胡麻油。若用牛酥和桦皮煎。若青木香和胡麻油。煎以为膏。每以此印印咒七遍。以涂身上或滴耳鼻。若令服之病即除愈。若有诸余种种疾病。皆以此印印其病处。至心诵咒即得除愈。此咒神力说不可尽。若持法者因供养次必作此印当心上着。诵此咒时。怜愍一切诸众生故。施与一切鬼神甘露。一切鬼神皆大欢喜。不令一切众生病苦。

佛说陀罗尼集经卷第五(观世音卷之二)

　　掏数珠印第十一

　　以左大指头捻无名指头。作孔。于其孔中贯着数珠。中指直申。以头指屈中节。押中指背上节。小指直申。右手以大指无名指。掏珠。余指同左手(更无别咒)。此印通用一切诸咒。若以此印。日日诵咒念佛忏悔。得四禅定。速成阿耨多罗三藐三菩提。随愿成办。

　　君驰印咒第十二

　　合左右腕。从食指下四指头相拄。并二大指屈入掌中。开掌中央咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)税(去音)帝婆离罗陀(去音)礼(八)阿输(去音)指输指(九)波跛弥(十)莎诃(十一)

　　若日日不得洗浴者。日日洗手漱口。作此印诵前咒者。虽不洗浴即当洗浴。身大净洁。入道场中护身结界。请观世音。作此印已诵咒二十一遍者。一切诸佛观世音般若菩萨金刚天等皆大欢喜。

　　十果报印咒第十三

　　先仰左手掌。斜直。以右手掌背。捺着左手掌上。左右二手指总直申。右臂在左臂上相着咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)乌知(二合)迦(上音)羝(八)乌噜钵遮(九)乌噜钵遮(十)婆啰珊陀[口*梨]舍尼(十一)莎诃(十二)

　　若妇人无儿欲得儿者。以五色粉作四肘坛。坛中心安十一面观世音菩萨。东方安阿弥陀佛。北方安大势至菩萨。南方安马头观世音菩萨。西方安摩醯首罗天王取一。净罐满盛净水。中着五谷。以柳枝等塞其罐口复以生绢。束其柳枝。种种好华庄严其罐。即将此罐着于坛中。悬杂色幡。坛开四门。然十六灯。复以种种上妙香华十二盘食。而为供养于四门外各安一部好细音声。如不能办一部亦得。严办供已。咒师洗浴着新净衣。坛西门外面向东坐。作印奉请观世音菩萨阿弥陀佛等。次第请已各安本位。令其妇人香汤洗浴着新净衣。于西门外作大莲华座。于华座上敷生净草。次阿阇梨右手把跋折罗。以左手把妇人右手。引来向坛北门外立。阿阇梨至心诵咒二十一遍。教令妇人。至心念彼观世音菩萨名字二十一遍。如是次念阿弥陀佛马头观世音菩萨。大势至菩萨。摩醯首罗天王名已。令其妇人至心三礼发愿乞儿。阿阇梨以五色线。一咒一结成三七结。系妇人项。次令妇人坐华草上。念观世音菩萨一百八遍。次阿阇梨以右手案水罐上。以左手把数珠。掏咒其水罐一千八遍竟。次与妇人护身结界。次阿阇梨手擎水罐。妇人边立发愿口云。仰启十方一切诸佛菩萨圣众天龙八部诸鬼神等。以他心智证知。今日此优婆夷。欲得有身生好男女。愿大慈悲速满其愿。妇人合掌念观世音菩萨。阿阇梨灌其顶上。即得聪明端正男女具诸相好。一切求愿法亦如是。随愿皆果。作法以后。令其妇人烧香礼念观世音菩萨。勿令断绝。必果所愿。除不至心。

　　阇夜印第十四(唐云胜印)

　　左右小指无名指头指各屈在掌。二中指直竖头相拄。并二大指押头指中节上。合腕。是法印。若人日日作此印已。念观世音菩萨名号。一切菩萨皆悉欢喜。若人病者。作此印已。念观世音一百八遍。烧安悉香即得病差。

　　羯瑟那(二合)自那印咒第十五(唐云着鹿皮印)

　　以右臂背过押左臂上。二大指侧相着并头。左右余指总申。即以二手覆左肩上咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)揭哩(二合)瑟那(二合)是那(八)摩跢啰(二合)娑(九)摩跢啰(二合)娑(十)达啰(二合)娑(上音)耶(十一)达啰(二合)娑(上音)耶(十二)萨婆睹瑟吒(二合)(十三)阿唎跢耶尼(十四)莎诃(十五)

　　是法印咒。每月五日十五二十五日。香汤洗浴着新净衣。入于道场护身结界一百八遍。念观世音菩萨。一日三时作印诵咒。一切重罪一切障难皆悉除灭。

　　檀那波罗蜜多印咒第十六

　　左右小指无名指中指。斜竖头相合。次并申二大指。开半寸许。以二头指各捻大指头。左右腕下侧相着咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)驮摩驮摩(八)赊(上音)摩赊(上音)摩(九)阿揭车阿揭车(十)摩诃迦嚧尼迦(去音十一)莎诃(十二)

　　是法印咒。日日洗浴。若不洗浴洗手漱口。入于道场作印诵咒。所得功德。胜于日日檀波罗蜜修行布施所得功德。

　　观世音轮印咒第十七

　　先仰左掌。五指少曲磔开。右手亦尔。次以右手逆覆左手。以右小指头。押左大指头。以右大指头。押左小指头咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)者提嚟(二合下同八)者揭嚟(九)摩诃者揭[口*梨](十)者揭嚟陀(去音)唎(十一)者揭唎尼(十二)驮啰驮啰(十三)莎诃(十四)

　　是法印咒。若人日日作此印法咒供养者。他起恶心作于别法欲害咒师。还着恶人。若作佛法建立道场及行道所。当作此印诵咒。一切诸恶不能侵娆。

　　观世音华鬘印咒第十八

　　先合二腕。并左右二大指小指申之。二头指各博大指侧。开三分许。二无名指亦博二小指侧。头开四分许。中指直竖头开二寸许咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)驮啰驮啰(八)般摩质泥(九)阿嚧迦(上音)耶(十)毗嚧迦(上音)耶(十一)莎诃(十二)

　　是法印咒。若人意欲求钱财者。日日洗浴起立道场。烧香散华种种供养。取一水罐满盛净水。以杂花鬘严其罐项。柳柏竹枝塞其罐口。将此水罐安置坛中。盛着五谷。咒师左手案其罐口。右手掐珠。至心诵咒一百八遍。日日如是见观世音菩萨。即得钱财。

　　观世音槊印咒第十九

　　先屈左小指。以左大指押小指甲作孔。次以右小指钩左小指。以右大指从下向上。入左掌孔。押小指甲。状如钩锁。左右三指直竖头相着。博侧勿开。若供养时二肘相着。若治病时开二肘节。咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)摩吒摩吒(八)槃阇槃阇(九)频驮频驮(十)呜吽泮(泮吒反十一)莎诃(十二)

　　是法印咒。若能日日烧香作印诵咒。作一切法悉得神验。大大得力。

　　鸯俱(去音)舍印咒第二十(唐云钩印)

　　左右小指中指各屈在掌中二无名指直竖头相拄。并二大指直竖。以二头指屈中节。各捻大指头。合腕咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)阿羯唎(二合)舍耶(八)阿羯唎(二合)舍耶(九)富命(命冶反)波跢耶(十)社啰社啰(十一)莎诃(十二)

　　是法印咒。若咒师合药欲自服时。忽然鬼神夺将去者。作一白色四肘水坛。其坛中心着一火炉。香花饮食随分供养。烧白芥子数数诵咒者。鬼所将药。即于坛上还落地来。若一日不得。满于七日。作此法者。即得其药。若自合药及为他合。准前作坛。烧白芥子数数诵咒。合其药时。鬼神恶毒不能得便。其所合药皆悉成就。服者病皆除愈。

　　观世音罥索印第二十一

　　先屈左小指无名指。以大指押甲上作孔。次以右大指从下入孔中。以余四指把卷。以大指头押四指甲上。左头指中指并直竖。用上大咒缚鬼治病。若恶比止欲不行时。作此法者即断不行。一切鬼神难降伏者。以此印缚。治一切病用之大验。若共他论议。作此法者即前人讷不能问答。一切缚法皆用此印。若欲解时心作放想。即得解脱。

　　观世音商佉印咒第二十二

　　反叉左右头指中指在掌中。左右无名指小指。并直竖相着。二大指并屈头。押着头指侧。合腕咒曰。

　　唵(一)阿唎耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)瞿噜瞿噜(八)毗跢啰(二合)娑耶(九)三么曳悉他(二合)跛耶(十)莎诃(十一)

　　是法印咒。若咒师诵咒。虽加功用不得灵验。不能得见观世音菩萨时。应作水坛纵广四肘。种种庄严。取一水罐满盛净水。庄严罐法如前不异。将此水罐安置坛中。香汤洗浴着新净衣。入于道场种种供养。然十六灯烧薰陆香。至心发露一切罪障。胡跪作印。当诵此咒一千八遍。即得见观世音菩萨。得大灵验。若一日不得验满于七日。即得灵验。

　　若坐禅人不得奢摩他。一切鬼神来恼乱者。又风入身令人失志。如前作坛。从旦起首一日不食。当作此印。若行道时念观世音菩萨名字。若坐作印。至心诵咒不限遍数。满一日者即得灵验。

　　什皤(去音)罗印咒第二十三(唐云放光亦云火焰光)

　　屈左臂向上。竖手掌。向右侧着。右手握卷。博左腕下内文之上。拳头向上咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)阿只尼(二合下同八)阿只尼(九)摩诃阿只尼(十)婆蝇揭唎(二合)(十一)莎诃(十二)

　　是法印咒。若作道场时。作此印已。绕四方行诵咒。数满三七遍时。即成火界结界成就。若有鬼病。作余法治不得差者。作此印咒其病即差。

　　观世音大心印咒第二十四

　　反叉左右四指在掌。次屈左大指头入掌中。直申右大指。押左头指侧。合腕。右大指来去咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)唵(八)阿噜力(九)莎诃(十)

　　是法印咒。若鬼神变形。或作大虫及野狐等种种诸身。入人身中令其病者。当作此印诵咒即差。当作一肘圆水坛子取五净碗满盛净水。中着一碗四方各一。又坛中心着一盘食。夜作此法。将病人来近于坛边。面向东坐。作印诵咒二十一遍。更将一瓮。即取坛内五碗中水及其盘食。写着瓮中。总相和搅。咒师手擎。向病人边右旋三匝。遥病人已。然后以瓮。案病人顶竟。向南写却。作是法时。咒师病人二俱向东。病者坐之。三日作法其病定差。若不差者。即非鬼病。若人常作是法。供养一切菩萨者。观世音菩萨见大欢喜。若以此印。唤诸菩萨而供养者。皆能助成观世音法力。速得成办。

　　观世音散华印咒第二十五

　　仰并左右掌。侧相着。列申左右小指无名指中指。相博勿开。次以左右头指。少曲头。押中指上节侧。次二大指各自屈头。押头指下节侧。莫着掌。此印通用二陀罗尼其一咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)唵(八)般母婆皤(去音)耶(九)莎诃(十)

　　是法印咒。若作一切观世音坛及余坛时。印中着花而散供养。若至佛所。及诸法会作印。捧华。散诸佛前及观世音菩萨等前。而为供养。心中作灭一切罪想又一咒曰。

　　那(上音)谟(上音)萨婆佛陀达摩僧伽耶(一)那(上音)谟(上音)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)杜毗杜毗(八)迦耶杜毗(九)毗啰(去音)阇(十)毗啰(去音)尼(十一)莎诃(十二同前印用)

　　是法印咒。名大散华印陀罗尼。若有比丘若比丘尼若善男子善女人等。持此法印陀罗尼藏。诸神咒者。每于一切诸佛会中。在在处处。遍是道场作是法印。印中捧着杂色华香。赞诵前咒。满三遍已。散其华香于诸佛会。种种作法。屈曲声韵称扬赞叹围绕礼拜。及作梵音鼓琴等声。歌咏呗响。种种声彻而合天乐。助成其音。自然感动十方一切诸佛圣众。当令一切诸佛闻者。皆生欢喜。乐同一处常为伴侣。一切般若菩萨闻者。普愿众生远离恶趣速升彼岸。得成阿耨多罗三藐三菩提。一切菩萨闻是音者。皆起舞蹈。证成赞者助其势力。若其赞人临命终时。一切菩萨来迎。赞者不经八难直入佛会。一切金刚闻是音者。皆生欢喜。普愿诸佛常行慈悲救诸众生。一切诸天闻是音者。皆生踊跃。愿诸众生常受安乐。一切业道闻是音者皆宽法令放大洪恩。地狱众生闻是音者。苦具枷锁一时摧碎。镬汤炉炭止沸停烧。清凉快乐。寒冰温暖灰河枯竭。举要言之。一切地狱一切众苦自然解脱。一切鬼神闻是音者。一切皆发菩提之心。离鬼神身。生于人天值佛闻法。一切饿鬼闻是音者。皆蒙甘露。饮食充满无饥渴想。一切畜生闻是音者。常得安乐不生冤苦。即得舍离畜生之身若命终后随佛受记。又复行者作此法时。感得法界一切诸佛。一一如来。一一般若。一一菩萨。一一金刚。一一天龙。乃至八部诸鬼神等。各各赍持诸宝香华璎珞庄严。及诸幢幡众妙宝盖诸庄严具。种种伎乐种种饮食。遍满虚空悉同相助行者供养。由是行者作印诵咒。赞成菩萨威神力故。功德如是。设复有人。每于晨朝洗手面已。向尊像前合掌。一心诵咒三遍。胜以种种香华饮食。供养十万亿佛功德。何况作印如法供养。此咒神力说不可尽。今但略说。

　　礼拜印咒第二十六

　　二脚膝着地坐。先合掌。左右指头总叉入。平齐右押左。作此印竟。礼拜观世音及礼三宝。两膝徐徐双下着地。坐定头着地礼咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)钵啰尼钵吒(智亚反八)毗知若(二合)波夜弥(九)婆伽(上音)梵(上音十)摩诃迦嚧尼迦(十一)莎诃(十二)

　　是法印咒。若作道场及常供养。随所逢见诸佛会处随喜之时。当作是印至心诵咒。称赞三宝作礼一拜。遍诸十方一切刹土恒河沙俱胝诸佛。皆与受记。灭除礼者万生已来罪障。悉除豁尽无余。临命终时。所礼诸佛皆来迎接。横截业道不经诸难。直入佛会必定证得无生法忍。成不退地。

　　毗社富啰迦印第二十七(唐云甘果子印)

　　左右二腕相着。左右头指已下四指。头相着。开掌中央。并二大指直申。头各当头指中节倒。下屈出左右掌背下节此。印与上乞儿咒同。

　　毗居唎多印第二十八(唐云嗔印第一面)

　　起立。并脚指齐。屈左手小指。以大指押甲上余三指磔开。直申。将以三指横着额上。以右手虎口。叉右腰侧。四指向前。面作嗔形。是法印咒。若作此印摧。伏一切恶魔外道皆无所畏作。此印处一切鬼神永皆无也。

　　离罗印第二十九(唐云高慢印第二面)

　　准前唯改左手中指已下三指屈在掌中。头指屈中节。与大指头齐头。开二分许。着眉间上。指头向下垂。面作宽容。莫作嗔形。是法身印。若作此法。六道众生一切皆得离诸苦难。

　　婆羊揭唎印第三十(唐云大嗔印第三面)

　　准前唯改左大指。屈向掌中。以中指下三指。屈把大指。头指直申。指头向口。勿令着。口舌与头指。一时俱动。面目杀(沙界反)怒。作大嗔形。是法身印。亦名毗唎俱致若。作此法一切鬼病悉皆除差。

　　娑驮印第三十一(唐云软心印第四面)

　　准前立地。以左手叉左腰侧。右手头指无名指小指。屈向掌中。以大指。押头指与无名指上。中指直申着眉间。中指头向下垂。面作宽容莫作嗔形。是法身印。若人日日作此印法烧香供养。蒙观世音菩萨欢喜。随其所欲皆得称意。

　　阿噜陀啰印第三十二(唐云大怒印第五面)

　　准前立地。唯改右手。中指直竖。以头指[打-丁+必]在中指背上。头当上节。并屈无名指小指。少曲。中指与无名指头。开二寸许。大指直竖。大指头与中指头。开四寸许。大指头着于顶上。中指头向前。莫着头。

　　是法身印。若作此印。一切恶人恶鬼神等。皆悉变心转作好心。

　　特崩(二合)沙尼印第三十三(唐云破平障难印亦云诃遣印第六面)

　　准前立地。唯改右手屈臂节。斜出外。总申五指。相博横掌。以大指侧当胸。勿令着胸。是法身印。若治鬼病。即以此印掌向右斫之。日日烧香作此印者。蒙观世音菩萨欢喜。诸恶障难悉灭无余。所有一切诸恶鬼神。皆不得近亦不能得便。

　　闇耶印第三十四(唐云得胜印第七面)

　　准前立地。左右二手各屈大指在掌中。以中指下三指。各把大指。左右头指头侧相着。左右中指以下。三指背中节相着将。于眉上翻着。头指头向下垂。

　　是法前印。若作此印。降伏一切鬼神天等。悉皆怖畏。当用治病。

　　毗阇耶印第三十五(唐云最胜印第八面)

　　当起立地。二脚相离二尺许。脚指并齐。左右中指屈中节在掌中。次以并二大指押上。左右头指无名指小指头皆相着。三指侧皆开。合腕。以二大指下节。当额上着。指头向上。是法身印。若作大功德道场坛时。起大云雨大风动者。当作此印诵咒一百八遍。将盐末和白芥子。一捻一咒投火中烧。其云风雨应时即止。若入坛弟子。被鬼入身令其病者。如上烧之其病即差。若作法时。恐有恶人来触恼者。如上烧之。恶人即去必生善心。后作法竟欲放却时。咒酥一遍一投火烧。一百八遍即放得脱。

　　阿目多印第三十六(唐云无能压印第九面)

　　当起立地。左右脚跟头相向着。大屈二脚膝。如坐不坐。左右中指下三指各屈在掌中。左右三指中节相向拄着。二头指竖。头斜相着。以二大指头亦相着。以博中指侧。将以先着胸上。次举其印。以左右中指下三指上节。着于额上。头指头向上。观世音菩萨。在于佛前作此印时。欲界天魔皆悉战栗。诸鬼神等悉皆倒地。诸佛菩萨金刚天等。悉皆大喜同时赞叹。尔时观世音菩萨语诸鬼云。汝等魔鬼莫倒莫怖。汝等起坐。我于今日作此法印。诸四部众学此法者。莫令短命作病难等。若人日日作此印法种种供养者。即得大验。死生阿弥陀佛国。近于阿耨多罗三藐三菩提。

　　阿波罗质多印第三十七(唐云无胜印第十面)

　　起立地。先大屈左脚膝。正直[跳-兆+尃]踏地。脚指向前。右脚斜直申向右边。脚指向前。反叉左右头指无名指。在掌中右押左。左右小指中指头相着。并二大指直竖。莫着头指侧。合腕举印。向右腋上着。是法身印。诵前大咒七遍已竟。然后更举。向额上着。更咒七遍。随何国土作此法者。五谷丰熟人民无病。能破一切诸外道法。

　　魔罗栖那波啰末(平音)陀儞印第三十八(唐云破魔军印第十一面)

　　合腕左右大指小指并竖。左右头指中指无名指各屈。头各相离一寸许。诸指头侧各开半寸许。举之以腕下在头顶上着之。屈右膝如前身印左膝。申左脚如前印右脚。观世音菩萨。在于佛前作如是言。我今有十一面。各出一印。若人见闻及学此法如法行者。四重五逆及恒沙罪一时消灭。犹如猛火烧诸草木。随何国土。有此法处。与我自身现住无异。此十一印总用最初大陀罗尼。

　　咥哩(二合)首罗印咒第三十九(唐云头戟印)

　　右手屈小指。以大指押甲上。磔申余三指。叉右腰侧。左同右。唯屈左臂向上。以腕背当腋上着之。身坐。咒曰。

　　唵(一)阿[口*梨]耶(二)婆路(轻呼)枳帝摄跋(二合)啰(去音)耶(三)菩提萨埵(去音)耶(四)摩诃萨埵(去音)耶(五)摩诃迦嚧尼迦(去音)耶(六)跢侄他(七)陀啰尼(八)陀啰尼(九)毗陀啰尼(十)嗔陀(上音)尼(十一)频陀(上音)尼(十二)莎诃(十三)

　　是法印咒。若人日日香汤洗浴。若日日不能浴者。八日十日十四日十五日。香汤洗浴入道场中。作二肘水坛。其坛中心着一香炉。烧沉水香。诵阿弥陀经。一切处用皆悉得验。自身所有一切罪障。日日作印数数忏悔至心诵咒。一切罪障皆悉消灭。

　　观世音索印第四十

　　左手屈小指。以大指押甲上作孔。右手大指从孔下入。以四指把卷。左三指磔竖。若作如上二印法者。一切鬼等及诸难事皆无所畏。

　　观世音母印第四十一

　　左手屈小指以大指。押甲上作孔。右手小指从下入孔。以大指押甲上。状如钩锁。二无名指头相着。二中指各。[打-丁+必]在二无名指甲背头相着。二头指头各在无名指甲根侧。头勿相着。开一分许。头指来去咒曰。

　　那(上音)谟(上音)阿[口*梨]耶(一)婆路(轻呼)枳帝摄跋(二合)啰(去音)耶(二)菩提萨埵(去音)耶(三)摩诃萨埵(去音)耶(四)摩诃迦嚧尼迦(去音)耶(五)跢侄他(六)迦(上音)吒毗迦(上音)吒(七)刚迦(上音)吒(八)迦(上音)吒毗迦(上音)吒(九)刚迦(上音)吒(十)婆迦婆(上音)底(十一)毗社曳(十二)莎诃(十三)

　　此印及咒通一切用。

　　观世音母娑罗(上音)跢印第四十二

　　准前唯改二头指头相着用前母咒。

　　摩诃摩罗印第四十三(唐云结花鬘印)

　　准前唯改二无名指开之。二头指屈中节头相拄。离无名指。

　　是法印咒。用前母咒。取一净盆以盛香水。当作此印以搅香水。咒三七遍。次举此印印自顶上。如是三遍即用前咒。香汤洗浴着新净衣。入于道场护身结界。请观世音种种供养烧香散华。咒师在于观世音前。当作此咒。随心所愿心口乞愿。皆悉得验。

　　观世音檀陀印第四十四(唐云策七宝仗印)

　　准前唯改合二无名指头。右大指申之。以二头指头相拄。右小指钩左小指根。用上母咒。是法印咒。若人日日作此印者。得四禅定。命终以后得生西方无量寿国。成阿鞞跋致。如上四印通用观世音母咒。

　　观世音君驰印咒第四十五

　　立地并脚。左手把卷屈臂向上。腕当肩前。勿令着肩。腕内向肩。右手申臂向下。五指总申。掌背勿着脾。咒曰。

　　那(上音)谟(上音)阿[口*梨]耶(一)婆路(轻呼)枳帝摄跋(二合)啰(去音)耶(二)菩提萨埵(去音)耶(三)摩诃萨埵(去音)耶(四)摩诃迦嚧尼迦(去音)耶(五)跢侄他(六)唵(七)毗郎(轻呼)伽(上音)儞(八)莎诃(九)

　　鸯俱(去音)舍印第四十六(唐云钓印)

　　合腕并二大指直申。二头指屈中节头相拄。勿着于大指头。二中指头相着。二无名指屈中节头相着。其头当中指上节侧。二小指直竖头相着。头勿着无名指侧。掌内开之。

　　般那摩印第四十七(唐云莲华印)

　　准前唯改中指。开头二分许。向顶上着通一切用咒。白芥子及灰用之。

　　跋折啰母瑟知(二合)印第四十八(唐云金刚卷印)

　　准前鸯俱舍印。唯改二头指。少曲。各在中指背。当上节勿着。一分许开之。二大指并押中指中节侧。

　　阿(上音)叉摩罗印亦名跢赊波啰蜜多印第四十九(唐云十度彼岸印亦云数珠)

　　准前。唯改二小指。各屈在掌中。两掌侧相着。二大指各屈头。当头指下节侧。以上五印。总共通用前君驰咒。

　　是法印咒。若人日日香汤洗浴。入于道场护身结界。种种供养作此法。是人定得阿鞞跋致。

　　阿弥陀佛印咒第五十

　　小开腕。并二大指。屈节头向下。二小指各屈。以二大指头着侧。中指头相着。二无名指二头指。各屈中节头相拄。大指来去咒曰。

　　那(上音)谟(上音)阿唎耶(一)阿弥陀婆(去音)耶(二)跢他揭多(去音)耶(三)阿啰诃(上音)羝(四)三藐三菩陀(去音)耶(五)跢侄他(六)唵(七)阿弥唎跢婆跛迻(八)阿波跛娑(上音)耶(九)莎诃(十)

　　作坛法时用此印咒。

　　释迦牟尼佛眼印咒第五十一

　　反叉无名指及二小指在掌中。二中指直竖头相着。并二大指直申。二头指屈中节头相拄。以押二大指头上。合腕咒曰。

　　唵(一)毗嚧阇(上音)儞(二)莎诃(三)

　　地天印咒第五十二

　　合腕。二头指及小指。反叉在掌中右押左。二中指及二无名指。直竖头相着。二大指并竖。押二头指侧。大指来去咒曰。

　　唵(一)婆孙陀[口*梨](二)阿那陀若(三)钵啰(二合上)波啰(上音)怛儞(二合)(四)莎诃(五)

　　是法印咒。若作大坛赎地之时。用此印咒以为地契。略说印檀陀罗尼竟。尔时观世音菩萨摩诃萨白佛言。世尊若有善男子善女人。有能依行观世音教作咒法者。彼善男子善女人。用白栴檀。作十一面观世音像。其木要须精好坚实。不得枯箧。其像身量长。佛一肘(若人肘量二肘一磔)若不得者。一尺三寸作之亦得。作十一面。当前三面作菩萨面。左厢三面当作嗔面。右厢三面似菩萨面。狗牙上出。后有一面当作笑面。其顶上面当作佛面。其十一面各戴华冠。其花冠中。各各安一阿弥陀佛。其像左手把一澡罐。其澡罐口插一莲华。右臂垂下。展其右手。以串璎珞施无畏手。其像身上。刻出璎珞种种庄严。作其像身。若以金银鋀石画等。悉皆得之。

　　尔时其人造此像已。欲求心中所愿成者。从白月一日入于道场至十三日。入道场时。香汤洗浴着新净衣。净衣三具。一日之中三时换衣。晨朝日中及日暮时。各着一衣。上屏之时脱舍净衣。着污衣裳。行道之人一食长斋。不食余味。唯食大麦乳糜。安道场处必须净室。掘地治法如前七日坛中所说。泥拭鲜洁香泥涂地。复以香水遍洒其地。在其室中量八肘地。纵广正等。四角竖柱周匝悬幡。正坛中央施一高座。置十一面观世音像。像面向西。以种种华散道场内。唯烧沉水苏合等香。从初一日乃至七日。三时各诵根本大咒一百八遍。未须献食。从八日中时至十三日。日别一献种种饮食及余果子。所献之食不着盘上。唯敷净草。新净瓦器并诸叶等盛献饮食。于十四日十五日中。倍加种种上妙香华种种肴膳及余杂果。倍胜于前以为献佛。其行法者。唯敷莎草以为坐具。胡跪恭敬正面向像。于十四日及十五日。在其像前然栴檀火。取苏摩那油一升。净铜器盛置行者前。复须沉水香粗细如箸。寸截数满一千八段。

　　尔时行者。后十五日日中以后。取一沉香涂苏摩那油。咒之一遍。投前所烧栴檀火中。如是次第尽千八段。尔时行者。于其二日全不得食。至十五日夜静之时。观世音菩萨来入道场。其栴檀像自然摇动。尔时三千大千世界。一时振动。其像顶上佛面出声。赞行者言。善哉善哉善男子。我来看汝。所有愿者悉令满足。时有四愿何等为四。一者愿我不离坐处。即得飞腾虚空而去自在无碍。二者愿我在于一切贤圣众中。无所障碍得三菩提。三者愿我常作持咒仙人中王。四者愿我现身。即得随从观世音菩萨。是名四愿。尔时行者于四愿中。随意乞者。时观世音即与一愿。其四愿中若不得者。更至后月十五日朝更立道场。于道场中置二躯像。于其像中有舍利者。还以十一面观世音像。置舍利像边。应须一千八茎好华。其行法者在于像前。敷草为坐胡跪恭敬。取其一华。咒之一遍散着像上。如是乃尽一千八华。尽其华已。尔时观世音像正前菩萨面出大雷声。尔时行者安心定意不得恐怖。雷声出时一切振动。尔时行者口常诵咒。雷声出时即当乞愿。发声唱言。南无观世音菩萨。弟子何时能救一切众生种种苦恼。何时当满一切众愿。时观世音随愿即与。当与愿时。天龙八部诸鬼神等皆无障难。当用牛黄置草叶上。在观世音菩萨像前。用观世音心印。印咒一千八遍。和其暖水洗浴其身。一切障难一切恶梦。一切疾病皆得除愈。

　　用石流黄雄黄二种。各取等分置草叶上。在观世音菩萨像前。用观世音心印咒。咒满一千八遍。和其暖水洗浴其身。一切障难一切恶梦一切疫病皆得除愈。

　　若月蚀时。用赤铜钵盛牛酥三两。在于露地。在观世音像前用黄土泥涂作圆坛。一尺五寸。酥钵置上。从初蚀时。诵咒乃至是月还生。如是方止。取其酥食必须食尽。不得留残。食此酥已。身中疾病悉得除愈。

　　若有国土人民疫病一切畜生疾病死时。安置道场取白芥子。押取其油使满一升。取紫橿木大如笔管。寸截数满一千八段。先于像前然紫橿柴。次取寸截细紫橿木。浸着油中。取其一段。咒一遍已投火中烧。如是乃尽一千八段。尔时能使一切人民。及诸畜生所有疫病悉得除愈。

　　复次若有他方怨贼。欲来侵境。以此观世音像。面正向彼怨贼来所。种种香华饮食供养。应取燕脂大如大豆。诵咒一千八遍满已。涂像左厢嗔面之上。令彼怨贼不能前进。若人卒得狂病。咒其白线。一咒一结成三七结。像前胡跪。更咒其线一百八遍。系着此像正前项上。经一宿已。取系病者项。若二日不差。还取咒索更咒一百八遍。绞着像颈。又经一宿取系病人项其病即差。

　　若有诸鬼入人宅中。像前然火。取薰陆香一百八颗。一咒一颗投火中烧。如是烧尽一百八颗。所有恶鬼。悉皆散走不敢更住。若有怨仇欲求人便。取其白线在于像前。一咒一结一百八结。系像左厢嗔面项上。经一宿已。解取此索称彼怨字。一称一截乃至截尽一百八结。怨人所作恶计不成。若人相恨。取五色线搓为咒索。像前胡跪。一咒一结一百八结。系像左厢嗔面项上。经一宿已。解取自系左臂之上。令彼嗔者和解欢喜。

　　若有人等欲求善事。取五色线搓作为索。像前胡跪。一咒一结成七结已。系着正前像面项上。经一宿已。取系自身所求如意。若人自知身有障难。种种妙香相和涂像。复以香水洗浴其像。浴像毕已。还收取水对像咒一百八遍。浴自身体。自浴身已。一切障难悉皆消灭。

　　尔时观世音菩萨。在佛前说俱致印法及陀罗尼七千坛法。说此法竟。告大众言。若欲修行此咒法者。先须入坛然后乃行。若不入者。不得辄教此印咒法。若辄教者。师及弟子获大重罪。说此品时。一切大众同时赞言。善哉善哉大悲大士。为欲救护一切众生。说印神咒及诸坛法。我等大众亦当随喜顶戴受持。说此经已。时会大众一时俱起。绕佛三匝礼佛而去。

佛说陀罗尼集经卷第六(观世音卷之三)

　　千转观世音菩萨心印咒第一(与一切观音菩萨心印咒同)

　　头指以下四指反叉。向内相捺。左大指屈入头指中间。右大指舒直向内。勿曲。两腕相合。以右大指来去咒曰。

　　唵(一)阿噜力(二)莎诃(三)

　　若作此印法。一切观世音菩萨见之。请观世音坐。作结界法。烧香供养竟。次作此印。观音欢喜。日日作者大好益善。

　　又千转印咒第二

　　手印与前一切观世音心印同惟足不同。头指以下四指反叉。向内相捺。左大指屈入头指中。右大指舒直。向内勿曲。两腕相合。两脚作丁字形。右脚丁头左脚丁尾。乃右脚直立。左膝曲在外。努[膫-(日/小)+(夸-大)]。身屈向左边。以心印当右乳前。勿着乳。面作笑颜。头面向右。每月十五日香汤洒浴。入于净室。而作此印诵后大咒。四重五逆悉皆消灭。

　　千转陀罗尼曰。

　　那(上音)谟啰(上音)怛那(二合)跢啰(二合)夜耶(一)那谟阿[口*梨]耶婆卢(轻呼)枳帝摄筏(二合)啰耶(二)菩提萨埵(去音)耶(三)摩诃萨埵(去音)耶(四)摩诃迦嚧尼迦(去音)耶(五)跢侄他(六)阇(上音)曳阇曳(七)阇(上音)夜婆醯(上音)儞(八)阇(上音)榆跢唎(上)(九)迦(上音)罗迦(上音)罗(十)么罗么罗(十一)者罗(上音)者罗(上)(十二)器拏器拏(十三)萨婆羯磨跋啰(上音)拏儞迷(十四)薄伽婆底(都儞反)娑(上音)诃(上音)萨啰薄羯底(十五)萨婆菩(上音)陀婆卢(轻呼)枳羝(十六)者刍(上音眼十七)输(上音)噜怛啰(上音耳十八)揭啰(上音)拏(上音鼻十九)是诃(上音)皤(二十舌)迦夜(二十一身)末弩(二十二心)毗(上音)输达儞(二十三)素啰(上音)素啰(上音二十四)钵啰(上音)素啰(上音)钵啰(上音)素啰(上音二十五)萨婆菩(上音)陀阿(上音)地瑟耻(二合)羝莎诃(二十六)达么陀(去音)睹揭啰(上音)鞞莎诃(二十七)阿(上音)婆皤(二十八)娑(上音)皤婆皤(二十九)达摩皤(三十)菩陀(上音)尼曳(三十一)莎诃(三十二)

　　千转经云。诵此咒已恶业销灭。诵至七遍五逆罪灭。若满千遍已罪无不灭。满十万遍面见观音种种庄严者。七日之中初作法时。惟得食乳糜酥酪白饼粳米饭。不得食盐酱菜。最后一日勿食。十五日夜空腹。佛前相续诵咒。无定限数。见像动摇。出声唱言善哉善哉。放光明曜。复以真珠宝物安咒师顶上。即知成验。面见观音已。得满一切善愿。又于睡眠中。梦见观音种种庄严者。一切善事成就。一切恶业销灭。直转读者亦得灭罪。欲东西行时。先咒手七遍以摩拭面所至之处无诸灾横。

　　若能清净如法常诵不废。得第一地。若有女人能诵持者。后成男子。更不重受如是女形。失作坛。安置供养备讫。然始诵咒。其坛四面各十六肘。四重作规。院相皆外白色内四色。各一重如似壁势。即是八重也。合五方色。四面开门。东西南北相当。正中一重不须开门。大瓦罐八枚。瓮子四枚。各满盛水。插柏及柳枝。安水罐瓮中。作白饼粳米饭乳酪酥蜜香果子等供养。然十六灯。四门外合插十六只未经用箭。挂五彩线于箭上。取佉陀啰木(紫姜木是)四枚。二长五指。二长六指。钉坛四角。散种种时非时华于坛上。又取颇伽木(拘杞子小者是)一千八百枚。各长一尺。若一瓦钵若铜钵。和酥乳涂此木枝。咒一枝一遍即掷火中。无佉陀啰木时(赤枣木代亦得)须画一白色观音圣者像。随力大小作。又先翻法云。千劫聚集业障。一时诵念悉皆灭尽。得千佛聚集善根。得背千劫流转生老病死边际。舍此身已。即见千转轮圣王。恒持十善。若欲生诸佛净土者。昼夜各三时诵二十一遍。满三七日。如其所欲。即于梦中。或见佛金色形像及菩萨形像。此是先相。即知当生净土。

　　又受持法。取突婆香(唐云茅香)并苗五斤。楮木一千个。长一尺。并酥总咒一千遍。临欲烧之。以酥涂木茎及香上。各咒一遍烧之。预五月六月。取牛粪阴干。突婆香水和作泥作场。身二肘圆作场。场上安种种华香。冬月无华。刻华安之。然熏陆香。咒师面向东坐诵满一千遍。法成。未咒之时。用此咒水二十一遍或七遍。服之。咒水解污净室。道场佛堂。洒身。咒柳枝打病。咒水治病并得。各二十一遍。若能一生日别三时。时别诵二十一遍。灭罪不可思议。通一切用。作是法者观世音欢喜。

　　观世音母身法印第三

　　两大指坚。各捻二小指头。两手并竖相着。二头指相捻。在二大指小指上。二无名指亦尔。二中指在上。头少不相到。掌下相着。头指来去咒曰。

　　唵(一)税闭(二合)提(二)槃陀啰(二合)婆悉尼(三)折吒么俱吒(四)陀罗尼(五)莎诃(六)

　　是法印咒。若有人能日日作之。相续供养。以胡麻酥蜜和稻谷华。诵咒一遍一烧火中。如是乃至一千八遍。一百八遍咒烧亦得。如是日日作是法者。一切观世音欢喜。又法孩儿啼哭。当以此咒。咒结咒索。系项即止。

　　观世音母心印咒第四

　　合腕。二食指二中指二无名指。并屈头相拄。与大节令平。二大指并竖相着。捻食指头侧。二小指竖头相着。大指来去咒曰。

　　唵(一)摩诃室唎(二合)曳(二)莎诃(三)

　　是前二法印咒。名观世音母法。若有人诵持。能除身中百亿劫重罪。一切菩萨闻此咒者。皆得奢摩他。由此因绿得成佛位。故名菩萨母咒。有能受持者。不久当蒙诸佛授记。一切观世音菩萨。由此咒印得奢摩他记。

　　持一切观世音菩萨三昧印咒第五

　　两腕合。二大指二小指。直竖头合。余指不相着。直竖(但开二大指小指头不相到是名十一面印是大三昧印头指来去)咒用十一面大咒。

　　作是法者。能除一切王贼水火刀毒等难。皆无怖畏。是观世音威神力故。欲请诸菩萨等法。先须作三昧印。即得一切菩萨欢喜。

　　观世音菩萨随心印咒第六

　　二手中指无名小三指。向外相叉。合掌右压左。指头总博掌背。并竖二食指相着。大指亦然。各博食指。大指来去。归命与前十一面等归命法同咒曰。

　　跢侄他(一)唵(二)多(去)唎多(去音)唎(三)咄多(去音)唎(四)咄唎(五)莎诃(六)

　　是法印咒。若人欲得聪明。取一黄牛置清净所。令一童男子持八戒斋。构取牛乳。经于三日。所构得乳。日日还与其牛饮之。从第四日至第七日。构得乳者。即用作酪。以酪作酥。日月蚀时。香汤洒浴。着新净衣。而作四肘五彩水坛。其坛无门。其坛东面置莲华座。座上安置鸡都摩致。南面置都逻罗华座。北面置俱噜屈罗华座。中央置随心观世音华座。十六盏灯八盘饮食。烧香散华而供养已。取前件酥。盛一新净赤铜器中。咒师此日不食。三度洒浴。念佛。不得余想。将其酥碗置坛中心。令其作酥小儿。在外看于日月。勿令小儿见坛内事。咒师不得见于日月。若见日月一不得验。若日月渐生来。至心作多唎心印。把其酥碗。数数咒酥。其酥碗中三种相现。谓[曘-雨+而]烟火。若但[曘-雨+而]。服酥之人一日诵得七百偈经。若出烟者。服酥之人一日诵得七百偈经。若出火者。服酥之人及与他服。即大聪明。一日诵得一千偈经。若其如常。亦能强记。其酥一两二两三四五两。任意皆得。

　　又有随心观世音印第七(不见别号亦无别咒)

　　二手十指皆竖头合。掌内少空。两腕相着。正当心上(此印共供养一切印法同)

　　随心观世音祈一切愿印第八

　　左手大指屈而向掌。又屈头指头。离大指头四五分许。中指以下三指。总申相博。以印横侧着心上。指头向右。咒用前咒。是一法印。欲求愿时。先作纵广四肘水坛。悬诸幡盖种种庄严。于其坛中着随心像。当其像前列着四碗。其四碗中各盛一味。谓盛石蜜沙糖乳蜜。如其次第各盛供养。散种种华烧沉水香。供养像已。对像至心发露忏悔。随其所愿仰祈请竟。像前作印。以袈裟覆。或用净巾。覆其印已。至心诵咒满八百遍。更莫余缘。诵此咒竟。随心所愿悉得称意。随事大小。一日乃至七日作法。日日三时。晨朝日中及黄昏时。依前作法必果所愿。除不至心。

　　十二臂观世音菩萨身印咒第九

　　左右无名指。各列在中指背上。竖二中指头相着。合竖二小指二大指并着。屈二食指头相拄。各压大指头。其食指齐第二节令平。食指来去咒曰。

　　唵(一)摩诃税(去音)羝(二)莎诃(三)

　　是法印咒。取牛粪牛尿酥乳酪等各一大两。总共和搅。香汤洒浴着新净衣。正面向东。并足蹲坐。即咒前药一百八遍。六月一服一年再服自身无病治病大吉。

　　观世音菩萨不空罥索身印咒第十

　　准前观世音母身印。上唯改开二中指。去一寸许。二头指无名指少举。勿与大指相着。头指无名指间。开容一中指地。头指来去咒曰。

　　跢侄他(一)唵(二)湿闭(二合)多夜(三)湿闭(二合)多菩阇(去音)夜(四)咽(去音)醯咽醯(五)钵啰么(六)输驮萨埵(七)摩诃迦嚧腻迦(八)莎诃(九)

　　是法印咒。通种种用皆有大力。亦能降伏一切恶鬼神。疗一切病。一切贼难皆不能害。若被枷锁。取施输末罗指。作印咒已。涂枷锁上。更至心咒即得解脱。

　　观世音菩萨不空罥索口法印第十一

　　以左右小指。内只直竖。右无名指。[打-丁+必]左无名指中指背。向头指中指岐间入。左无名指。从右中指无名指间出之。即入食指中指岐间入。二中指直竖头相拄。屈二食指。各钩无名指头。并二大指。直竖头相拄。与小指离半寸许。同诵前咒。

　　观世音菩萨不空罥索牙法印第十二

　　准前口印。唯改少屈二中指头。各压二大指头。二小指出外右压左。总握无名指背。咒用前咒。

　　是一法印。能除一切水火风贼刀及王难。夜叉罗刹一切鬼神毒龙毒蛇系缚等难。若人日日常作供养。得观世音及诸菩萨等皆生欢喜。命终得生阿弥陀佛国。又复十方净土随意往生。

　　若欲止风。先以此咒咒灰一百八遍。小片绢裹。将随身去。若风来者。以右手取灰。向风打散。次以右余指作拳。头指直竖。向风数数诵咒嗔喝即断。

　　观世音菩萨不空罥索心中心咒第十三

　　咒曰。

　　唵(一)唎悉底哩(二合)卢迦(去耶反)毗社夜(二)阿谟伽波舍(三)摩诃鸠嚧驮(四)啰阇夜(五)唎陀(去音)夜(六)阿波啰(上音)提阿跢(七)呜吽呜[合*牛](八)[打-丁+巿][打-丁+巿](九)

　　是一法咒。能灭罪障。忏悔治病。大有神验。具如不空罥索经说。

　　画观世音菩萨像法

　　一切观世音菩萨像。通身白色。结加趺坐百宝庄严莲华座上。头戴七宝庄严华冠。而有重光。其华冠中有立化佛。其华冠后作簸箕光。其光之内总作赤色。其像背倚七宝绣机。其像左手屈臂当心。又屈中指向上直竖。右手屈臂。向左手上。屈头指与大指相捻。而拄左手中指之上。其像颈有宝珠璎珞。左右臂腕各有宝钏。又以宝花庄白亵络膊。身着花庄白亵之裙。其裙腰作青色赤裹。又以宝[絕-巴+日]系其腰上。其像左右厢各有一菩萨。以为侍者。其二菩萨。通身黄色俱头戴华冠。右厢菩萨。右手屈臂而把白拂。左手屈臂而把莲华。左厢菩萨。右手屈臂把杂宝华一枝。左臂屈竖手把白拂。悉着朝霞。缦[膫-(日/小)+(夸-大)]之上。华庄白亵绞于髀上。而各立于莲华座上。其像侍者后左右厢。各有三菩萨。以次上下侧身。各面向像瞻仰而坐。助观世音。神通自在救护众生。其像左厢上一菩萨。通身黄色头上有少黄色。以宝庄华。缘于髻上。青色圆光。耳有白环。而申右手当右膝上。皆展五指。垂掌向下。左手当心而把莲华。以白华亵络其膊上。两臂腕上而着宝钏。又以朝霞缦[膫-(日/小)+(夸-大)]。而坐青莲华上。次下菩萨。通身黄色头戴华鬘作赤圆光耳有白环。乳房高大。以轻白华亵。横缦乳上。右手背在髀上。屈着。竖手向上。五指俱散。左手覆在左髀膝间。臂腕有钏。着朝霞裙坐红莲华上。次下菩萨。通身白色。面上眉间而有天眼。其头发髻如似赤色。头无华鬘。作青圆光。耳上无环。而有四臂右边一臂。屈肘向后腋间出举向头。以其手指拄着发鬓。一手屈臂。拄右膝上。把黄色数珠珠有三七。左一臂屈肘向后。腋间出手。向上至于肩上。手指如拳。一臂拄着髀膝间。覆手把经匣。以浅绿纱络其膊上。以朝霞裙交其脚胫。而坐紫色莲华座上。右厢三菩萨。次上一菩萨。通身白色头戴华鬘。作青圆光。耳有白环乳房高大。以白华亵横缦乳上。左手屈臂在左髀上。而把莲华。右手按髀上。仰把一物。状似果子。亦如似华。盛在掌中。班斑然作。臂腕有钏。着朝霞裙。帖膝坐于紫莲华上。次下菩萨。通身黄色头戴赤色华鬘。作赤圆光。耳有白环。左手屈臂在左髀上。把于莲华。右手在右髀上。仰掌散指如峻显之。臂腕有钏。以素白亵络其膊上。着朝霞裙。交脚而坐红莲华上。次下菩萨。通身黄色头有花鬘。仰面向上看视其像。耳有白环作青圆光。而有四臂。乳房高大。以白宝褺横缦乳上。二手合掌。又一左手屈臂在左髀上。而把莲花。其华紫色。其华茎状如箭干形。而作黄色。华头向上。右一臂屈向后。腋间出手。向上至于肩前。而把数珠。珠有三七。而着赤色菊华褺裙。交脚而坐青莲华上。其菩萨等并是观世音菩萨眷属。于其像上。近光左右。各有二躯须陀会天。右厢天者。作乾闼婆音乐供养。左厢天者。以散华香供养菩萨。又华光两边。各有四鸟而助供养。左边有二频伽鸟。并行而立。次后有二鹦鹉。并行。右边有二孔雀。并行。次后有二白鹤。并行。其像座下左厢。又有二菩萨。通身赤色作年少形。颜容端正躯貌肥壮。头发短促如作赤色。面上眉间有一天眼。有一白蛇。从背后出。而向左转高举头。却向此菩萨面看。右手屈展。左手近乳而把莲华。而着竖襕青白色亵。短小裙子缦腰[膫-(日/小)+(夸-大)]上。立而不坐。右厢菩萨。通身黄色着朝霞裙。合掌峻坐紫莲华上。仰面看像而作供养。布以绿地。其像两边有菩提树。于其树上有凌霄华。绞络座下。着青绿黄赤紫等色。为厕宝地画像法竟。

观世音毗俱知菩萨三昧法印咒品(印有二十一咒有四十四)

　　如是我闻。一时佛在王舍城中。说诸法印陀罗尼咒时。与无量菩萨大众及无数持咒贤圣众俱。前后围绕。来诣佛所。到佛所已。五体投地顶礼佛足。礼佛足已。绕佛三匝却坐一面。

　　尔时观世音菩萨摩诃萨白佛言。世尊我有心咒。名毗俱知。甚深微妙秘密神通。具诸法印及坛场法。护持世间普令众生。人非人等免离诸苦。一切众生获其利益。我今欲说。惟愿世尊听许我说。时佛赞言。善哉善哉善男子。汝为一切诸众生故。欲说法印陀罗尼坛。我助汝喜随汝意说。尔时同会诸菩萨众莫不欢喜。一时称善。尔时观世音菩萨承佛神力即说印咒。

　　毗俱知大身法印咒第一

　　先反列二手小指。各在无名指背上。次各列无名指。在中指背上。二腕相着。竖二中指头相拄。竖二大指二食指。然其食指少屈。似不屈势。头指来去(若以二食指总屈来即是华座印)咒曰。

　　那(上音)谟萨婆怛他伽底骠(一)阿啰诃陀(上音)骠(比冶反二)三藐三菩提骠(比冶反三)唵(四)跛冶那(去音)萨儞(五)怛啰(二合上)萨儞(六)怛啰(二合上)西(七)怛啰(二合上)萨耶(八)毗[口*梨](二合)俱(上音)知(九)跢知(十)倍移跢知(十一)倍移跢知(十二)倍啰(上音)提(十三)倍啰(上音)提(十四)湿闭(二合)羝(十五)遮智尼(十六)莎(去音)诃(十七)

　　是法印咒。若欲诵时。可作身印至心诵之。诸佛闻者皆悉称赞。若诸菩萨闻咒音者。皆生欢喜。诸天闻者。皆悉顶礼。一切金刚闻咒音者。皆悉怖畏。若诸鬼神闻咒音者。皆生恐惧。六道一切众生闻者。一切皆发菩提之心。在地狱中受苦闻者。皆得停息一切酸楚。法应如是。

　　毗俱知大心咒第二(用身印)

　　咒曰。

　　唵(一)毗梨(二合)俱(上音)知(二)俱(上音)知诃(入音三)

　　毗俱(上音)知中大心咒第三(用身印)

　　咒曰。

　　唵(一)毗[口*梨](二合)俱(上音)知(二)没驮(上音)儞(三)索(四)

　　毗俱知小心咒第四(用身印)

　　咒曰。

　　唵(一)毗唎(二合)(二)

　　毗俱知中小心咒第五(用身印)

　　咒曰。

　　唵(一)毗唎(二合)俱(上音)知(二)莎诃(三)

　　请毗俱知来咒第六(用身印)

　　咒曰。

　　唵(一)毗唎(二合)俱(上音)知(二)莎诃(三)

　　毗俱知一切用咒第七(用身印亦名大心咒)

　　咒曰。

　　唵(一)般摩跋时唎(二合)儞(二)呜吽(三)泮(四)

　　毗俱知顶咒第八(用身印亦名头咒)

　　咒曰。

　　唵(一)智儞(二)莎诃(三)

　　若有人。持前大咒等八种咒时。欲作法者。皆应同用前法身印。种种有验。

　　毗俱知香炉法印咒第九(印是第二咒是第九)

　　准前身印。上唯改二大指。博着二食指。二中指屈上节。头相拄咒曰。

　　唵(一)赐俱(上音)嚧俱(上音)嚧(二)毗阇(去音)曳(三)莎诃(四)

　　是法印咒。当欲作法诵毗俱知菩萨咒时。当以此印印其香炉。及印香已。然后烧香。手执香炉。心口发愿。今为某事(云云)。供养毕已。次印香水。

　　毗俱知香水法印咒第十(印是第三咒是第十梵音云乾陀达罗度波)

　　以右手五指。相博展之。屈肘。侧手印香水上。左手无用咒曰。

　　唵(一)菩底(都尔反下同二)菩陀钵底(三)输达(上音)儞(四)莎诃(五)

　　是法印咒。当欲作法诵咒之时。作印印水诵咒七遍。以水散洒头身之上。亦用此法咒。供养诸佛菩萨等已。次作护身印咒法事。

　　毗俱知护身法印咒第十一(印是第四咒是十一)

　　斜侧覆二手。以二大指并竖。仍头状似鸟翅。

　　咒曰。

　　唵(一)鼻(上音)比儞(二)诃(入上音呼)

　　是法印咒。当欲作法诵咒之时。即以此印护自身已次作结界。

　　毗俱知结地。界法印咒第十二(印是第五咒是十二)

　　左右中指以下。反叉掌中右压左。指背博掌。以二大指斜并相拄。直竖。屈二食指。相博甲。相背。以二大指拄地咒曰。

　　唵(一)倍移跢知(二)呜吽(三)

　　是法印咒。当欲作法诵咒之时。以此印印地。辟除一切地上地下所有诸恶魔神鬼等。次作四方结界印咒。

　　毗俱知结四方界法印咒第十三(印是第六咒第十三梵音波罗迦罗)

　　先侧左手。五指相着。以右手压左臂上。手背相着。以右大指钩左大指。随日右转咒曰。

　　唵(一)婆移跢知(二)呜吽(三是咒同地界咒)

　　是法印咒。当欲作法诵咒之时。即以此印右旋三转。向四方绕。辟除四方所有一切魔鬼神等。次作结上方界印咒。

　　毗俱知结上方界法印咒第十四(印是第七咒第十四)

　　左右二手。中指以下三指反叉。右压左。指背博掌。以二大指。头斜相拄。屈二食指。甲相博拄。以大指头。倒临顶上。勿令着顶咒曰。

　　唵(一)跢知(二)呜吽(三)

　　是法印咒。能除天上虚空所有一切诸魔恶鬼神等。当欲作法诵咒之时。但护身结界。更无所畏。种种欲作毗俱知法。无有妨难皆有神验。

　　毗俱知师子座法印(印是第八用大心咒梵本云思蝇伽散那)

　　以左右头指中指无名指。头相拄。合腕。以二小指直竖。相去半寸许。以二大指。屈入掌内(若来向外直竖二大指名来)

　　毗俱知欢喜法印(印是第九用大心咒)

　　二手各屈小指。以二大指各压甲上。余指各散舒。右手者直舒臂。左手者覆胸上着。起立屈右膝。身就右边。左脚斜直竖(若二脚相去四尺许即是使者印若唤来用右食指屈即来展即去)是一法印。打一切鬼及阿修罗。所在用者皆得大验。若恶人作一切恶法。欲来相害者。作此印咒悉皆不成。

　　毗俱知供养法印(印是第十用大心咒梵本云阿伽母陀罗)

　　准前身印。唯改二大指。开头相去二寸半许(若并屈二大指入掌即是来法出二大指即是去法)是一法印。若以种种华香饮食。供养三宝。并作此印而供养者。得福无量。一切菩萨皆大欢喜。

　　毗俱知随心法印(印第十一用大心咒)

　　屈二无名指在掌。右压左。二小指二中指各竖相着。屈二食指。各附中指第一节下。以二大指。屈博食指下节侧是一法印。欲供养时。当作此印诵大心咒。毗俱知身现行者前。令行者见。所愿皆随称心所欲。

　　毗俱知施与一切食法印(印第十二用大心咒梵音云皤唎)

　　以二手。仰舒八指。小指至腕侧相博。各屈二大指头。于掌中心着。是一法印。印中盛着诸饮食已。将布施与护法神等。一切众生一切得者。皆生欢喜。以前五印。皆共同诵前大心咒。种种有验。

　　毗俱知华供养法印咒(印第十三咒第十五)

　　合掌仍虚掌。中屈二食指于掌。内现二大。指并竖勿博着食指咒曰。

　　唵(一)失哩(二合)智罗(上音)閦(初数反)弥(二)苏婆罗(上音)帝(三)钵啰(上二合)底(都尔反)纥哩(二合)瑟拏(二合四)摩逾波指登布史(五)莎诃(六)

　　是法印咒。若作观世音毗俱知菩萨法事。皆须应作此印供养。得蒙一切菩萨欢喜。

　　毗俱知香供养咒(咒第十六印用华供养印)

　　咒曰。

　　唵(一)钵罗(二合上)底(都尔反)纥哩(二合)瑟拏(二合)(二)杜么啰俱(上音)梨(三)莎诃(四)

　　毗俱知灭罪咒(咒第十七印用花供养印)

　　唵(一)阿地邑(以入反二合)地(二)毗诃啰儞(三)波啰(二合)提(四)莎诃(五)

　　是二咒法。若作毗俱知法。皆同作前华供养印。诵此二咒。一切诸佛闻此咒者。皆生欢喜。悉得除灭无量劫罪。

　　毗俱知万里结界供养咒(咒第十八用法身印)

　　咒曰。

　　唵(一)纥哩(二合)瑟拏(二合)丝(二)呜吽(三)[打-丁+巿](四)

　　是一咒者。若欲作诸道场。结法坛所。广为供养。惧诸魔事。应可用结前法身印。诵是咒时即得法成。

　　毗俱知作坛泥地供养咒(咒第十九用香水印)

　　咒曰。

　　唵(一)帝誓帝阇婆(上音)底(都尔反二)

　　是一咒者。若欲立坛广设供养。用前香水印。印香水已。当以此咒。咒其香水一百八遍。用涂坛地。即得法成。

毗俱知菩萨降魔印咒法品

　　毗俱知法甲咒(咒第二十)

　　咒曰。

　　唵(一)跛治那(去音)舍儞(二)呜吽(三)[打-丁+巿](四)

　　毗俱知法弩咒(咒二十一)

　　咒曰。

　　唵(一)跢啰(二合上)萨西(二)呜吽(三)

　　毗俱知法左射咒(咒二十二)

　　咒曰。

　　唵(一)跢啰(二合上)萨耶(二)呜吽(三)

　　毗俱知法右射咒(咒二十三)

　　咒曰。

　　唵(一)跢啰(二合上)萨儞(二)呜吽(三)

　　毗俱知法箭咒(咒二十四)

　　咒曰。

　　唵(一)毗[口*梨](二合)俱(上音)知(二)呜吽(三)

　　毗俱知解一切外道及诸法事等结界咒(咒二十五)

　　咒曰。

　　唵(一)湿闭(二合)羝(二)阇智儞(三)莎诃(四)

　　是甲等咒。若作毗俱知道场。及设诸坛。结界防护。供养之所。及以疗病。防诸神鬼。破诸外道婆罗门难法。一一皆须作前身印。诵此六咒。及诵诸咒。悉得有验。

　　毗俱知斫迦罗法印(印第十四)

　　准佛轮印。上唯改二食指。去中指半寸许。

　　毗俱知跋折啰法印(印第十五亦名嗔印)

　　二手合以二大指。各捻掌内无名指下节。并屈二无名指。压大指上。余三指各头合。二手三指中节。相去一寸许。

　　毗俱知打一切鬼法印(印第十六)

　　准前屈左手食指无名指小指。以大指压三指甲上。勿令现甲。直竖中指。起立并两脚。将印置额上。以中指向下垂。当眉间。面作嗔形。右手无用应用。此印打一切鬼。

　　毗俱知三眼法印(印第十七)

　　准佛顶印。上惟改二手中指已下三指。反相叉掌中。直竖二食指。头相拄。其二大指。勿博中指。各附食指侧竖。起立并二脚。反列手。正当额上。指头正当眉间。下垂面作嗔形(同军茶利三眼法印)是一法印。若欲疗病。及将降伏一切恶魔大鬼神等。当用此印诵前大咒。法皆有验。

　　毗俱知掏数珠法印咒(印第十八咒二十六)

　　与十一面观世音部掏数珠法同。更无别异。用大心咒。又用灭障碍咒曰。

　　唵(一)毗唎(二合)舍棱(轻呼)伽(上音)儞(二)索(三)

　　是法印咒。名灭障碍。毗俱知菩萨云。作印掏珠。诵此咒时。除去过去未来现在三业罪障。皆悉销灭永尽无余。皆诵此咒无不有验。

　　毗俱知捻灰法印咒(印第十九咒二十七)

　　以右手大指及无名指。捻取灰咒七遍。顶上着咒曰。

　　唵(一)乌特(二合)伽(上音)底(都尔反二)息普(二合)噜(三)莎诃(四)

　　是法印咒。若人诵持毗俱知咒法。若有出行来去之处。欲自防护。及与他人防护其身。以此法印。捻灰咒七遍。从顶至眉间两腋咽下心等六处。以灰涂之。处处去者皆无障碍。

　　毗俱知发遣一切去法印咒(印第二十咒二十八)

　　以左手。屈中指无名指头。至第二节令平以大指相博。三指似综。小指及食指各直舒。勿博无名指中指。屈膝并坐。以右手拓地。用左手印综三指。当胸前着。腰屈向前咒曰。

　　唵(一)毗[口*梨](二合)俱(上音)知(二)俱(上音)知(三)呜吽(四)儞儞(五)脚(六)

　　是法印咒。若欲发遣一切。及欲驱使。当作此印手拓地已。举头口云去去即。当速去。

毗俱知菩萨使者法印品

　　毗俱知有二使者一名钵啰塔摩。二名钵啰萨那　是二使者各说一咒。请用菩萨前身印降伏一切。

　　使者钵啰塔摩咒(合前二十九使者咒第一)

　　即说咒曰。

　　唵(一)毗[口*梨](二合)俱(上音)底兮(二合二)婆罗提(三)伽罗婆(四)莎诃(五)

　　使者钵啰萨那咒(合前咒三十使者咒第二)

　　即说咒曰。

　　唵(一)婆伽婆底兮(二合)(二)毗[口*梨](二合)俱(上音)底兮(二合下同三)钵啰(二合)那儞兮(四)钵啰(二合)婆皤底(五)莎诃(六)

　　是二咒诵。菩萨闻者心生欢喜。其二使者随请菩萨。菩萨印可是人得说此神咒者。能令一切皆生信仰。更有余咒亦请通用。及诸印等助成菩萨威神力故。尔时佛亦同时悉皆印可。其使者等皆大欢喜。行菩萨法人。当诵持是咒法者。能令咒师所为之法。皆蒙菩萨常所护念即说咒曰(咒第三十一使者咒第三)

　　唵(一)跢知(二)呜吽(三)脚(四)

　　使者上方结界法咒(合前三十二使者第四)

　　咒曰。

　　唵(一)婆移跢知(二)呜吽(三)[打-丁+巿](四)

　　又结界咒(咒合前三十三使者咒第五)

　　咒曰。

　　唵(一)湿闭(二合)羝(二)阇知儞(三)[打-丁+巿](四)

　　是二咒者结护之时并用菩萨结界护身印诵咒法成。

　　使者头法咒(咒合前三十四使者咒第六)

　　咒曰。

　　唵(一)皤冶那(去音)舍儞(二)莎诃(三)

　　使者顶法咒(咒合前三十五使者咒第七)

　　咒曰。

　　唵(一)跢啰(二合上)萨儞(二)呜吽(二合三)

　　使者眼法咒(咒合前三十六使者咒第八)

　　咒曰。

　　唵(一)跢啰(二合上)萨耶(二)[打-丁+巿](三)

　　使者口法咒(咒合前三十七使者咒第九)

　　咒曰。

　　唵(一)跢啰(二合上)西(二)呜吽(二合)(三)[打-丁+巿](四)

　　使者心法咒(咒合前三十八使者咒第十)

　　咒曰。

　　唵(一)毗[口*梨](二合)俱(上音)知(二)[打-丁+巿](三)

　　使者弓法咒(咒合前三十九使者咒第十一)

　　咒曰。

　　唵(一)婆移跢知(二)呜吽(二合)(三)[打-丁+巿](四)

　　使者箭法咒(咒合前第四十使者咒第十二)

　　咒曰。

　　唵(一)啰(上)知(二)[打-丁+巿](三)

　　使者棓法咒(咒合前四十一使者咒第十三)

　　咒曰。

　　唵(一)婆移跢知(二)[打-丁+巿](三)

　　是诸咒等。皆悉通用毗俱知菩萨法印。制伏鬼神疗诸疾病。救护众生皆当有验。

　　小心咒(咒合前四十二)

　　咒曰。

　　唵(一)岐(入)(二)

　　毗俱知菩萨阿唎茶法印咒(印第二十一亦名一字印咒)

　　以二手四指。各握大指作拳。先右手在左腋下。次以左手在右腋下。屈左膝身就左边。右脚斜直竖(一准军荼利身法印)咒曰。

　　唵(一)苾凌(二合去音长呼)

　　结是印已。诵前大咒满七遍已。即摄后脚。脚跟正当在右膝下。脚莫着地。右旋一匝。口称唬吽。唱一声已。诵一字咒。四顾看望。起大嗔形成。是毗俱知一法印。名为大大母达啰。毗俱知当作此法欲打一切。尔时会中诸金刚部眷属众等。而生大畏。诸天魔等。悉皆摧碎一时闷绝。以菩萨印威神力故。诵一字咒一遍。即当诵观音身咒。等无差别。一字佛顶功德无异。

毗俱知救病法坛品

　　咒师若欲救病人者。至于病家。香汤洒浴着新净衣。与作法坛。救其病苦。其作坛处。宜就好地。居近水树华林之间。若临恒河崖岸之处。或近有龙深潭之所。随其所住最胜之处。净修其地。如十一面七日坛法。净修地竟。香泥涂地。悬于种种杂色幡盖及诸宝器。其道场中应作四肘五色法坛。坛中心着毗俱知菩萨位。东方作莲华座。座上横着一口大刀。北方亦作一莲华座。座上仰安明镜一面。南方复作一莲华座。于其座上竖三只箭。坛西门外敷咒师座。取五水罐各受一升以下者。好满盛净水。着五谷子。以青柏叶及竹叶枝梨柰叶枝。塞其罐口。庄严罐已。将安四角及坛中心。种种上味果食十盘。然十二灯。以诸香华种种作法。诵咒供养日日不绝。满七日已。当候随心法印至验为限。至诚忏悔。得灭除障速成证验。后若疗病亦依此法。令其病人。在咒师东面向北坐。咒白芥子。绕其病人头上。烧之三日。定差。若作是法坛。如能候得日月蚀时。为此坛者最为大验。若不值遇日月蚀时。于其月内择取吉日。若无如前好处所者。当就好寺作坛亦得。而其咒师。必须得他布施白马。若无白马。用银作马而与咒师。若无银作马。任咒师意所须之物。以代马用若无物者。好心孝顺持戒坚固。能得不违阿阇梨教严决之者。方教此法。

　　毗俱知菩萨咒功能

　　若有沙门若婆罗门若善男子善女人等。持是大咒印。为护身结界种种作法。疗病忏悔。供养香华不绝者。当得菩萨护念。

　　若欲入阿修罗宫者。于八年中日日诵咒。满三千遍。作三眼印。用前大咒。咒白芥子一百八遍。一咒一散以打地上。其地即开而作孔穴。咒师得入。欲住得见弥勒佛者。即任意住。若欲出来勿入城中。若见道中有财物者。将擎出来亦得无罪。若有果子取而食之。寿命一千岁。

　　若意得大海竭者。可至海际经三个月。用前大咒。咒白芥子一百八遍。散海水中。日日如是海水即竭。若意欲得捉龙取者。应当近于有龙水边。经一百日。作法诵咒。其龙自出。来就咒师任为调伏。若治热病最为验吉。

　　若人欲得安怛啰(二合)陀那。取摩那叱啰(唐云石雄黄也)蜜陀僧二物。等分共捣为末。更细研之。经六个月。日日洒浴着新净衣。日日三时。平旦日中及日暮时。至心咒药一百八遍讫。更咒七遍。点着眼中。即得随意安怛啰(二合)陀那。洒去方见。其药勿使余人把之。

　　若意欲入阿修罗宫。有诸恶物罗刹蛇等而作障难。及门不开。黑闇等障。皆预作意。咒白芥子一千八遍。自随将行。但有障处即用打之。在在处处皆无障碍。

　　画毗俱知像法

　　若用白褺。若于绢上。画作其像。画师先受持八戒斋。画释迦佛像。左厢画金刚。右厢画观世音菩萨。其佛金色金刚身。面勿黑勿白。形状如年十六童子。一切身分。犹如庄严菩萨身法。其观世音面及身分。头冠璎珞天衣庄严。锦绮罗裙。皆如余处画观世音菩萨之法。观音左手下。更别画天女形。身皆白色。衣服赤白。貌极端正。头戴华冠。次画持咒师。在下胡跪手执香炉。向观世音。作此像已。从白月一日至十五日。当食大麦乳糜。恒诵后咒。至黑月八日。三日三夜勿食。供养像时。其天女像即放光。入佛脚指中。见此相时悉果心愿。

　　又若欲见槃茶啰婆私尼。于十三日若十四日或十五日。三日三夜。可入大海水中诵咒。张其画像于水岸上。以百千莲华供养之。时其槃茶啰婆私尼天神若来。修道聪明智慧辩才持咒仙人。随其所愿皆得如意。

　　又毗俱知咒咒曰。

　　那(上音)么萨皤跢他揭羝骠(鼻朝反一)婆伽(上音)皤帝弊(鼻可反二)唵(三)萨皤婆(上音)夜那舍儞(四)怛啰娑(上音)儞怛啰娑(上音)儞(五)怛啰娑(上音)夜怛啰娑夜(六)怛啰西(七)苾炬智(八)儞矩智(九)哆智哆智(十)吠跢智吠跢智(十一)户噜噜吠跢智(十二)税(去音)羝阇(上音)智儞(十三)莎诃(十四句)

　　是咒亦名观世音菩萨说金刚咒。

　　诵此咒时。一切障难皆悉休息。若欲自护。咒灰七遍。点额项下并二膊上。去处无畏若为他人咒其头发。结作为结。心恒念咒。一切官府。若夜独行。若贼中行。一切畏处皆得无难。所有恶人。皆欢喜归伏不能为碍。欲降伏一切。当于白月十五日。一日一夜勿食。以菩提树为柴。然火。一撮胡麻。咒一遍已掷火中烧。如是数满八千遍时。一切归伏。尸利沙树(合欢树是)拘留孙佛得道树是。但是佛得道树。即得用也。苦练亦得。

　　若被一切怨人厌祷。遂失心性。取男骨作橛。咒满八千遍。丁埋怨人门底。还令彼人失心性也。

　　又法取烧尸灰。于黑月八日。咒一撮灰。一遍掷火中烧。如是满八千遍。怨人即灭。

　　又法于黑月十四日。入水中立至脐。诵咒。一切怨家恶贼群众。两作和解俱生善心。又法欲作四方结界。取佉陀啰木。长横八指四枚。各咒八百遍已。钉着四方。一切恶鬼及恶怨人。皆不得入此界之内。又于界中作曼茶罗。咒水二十一遍。洒散地上。即成结界。于中即堪作咒法也。

　　又法萨埵姥跢跛吒(上音)那吽蒲利沙蜱七遍咒芥子。又法云长命阙物难成不译也。

　　又法取秦牛酥一点子许。一咒一烧。如是数满八千遍已。若到一切病痛障碍。并悉销除。亦不须看日月时节。得作即作。柴亦任用。

　　又法取木患子柴。然火烧药(此土无故阙之)

　　又法嗔贼来欲踬顿我。诵此咒已即心欢喜。

　　又法官事。月八日于观音像边。咒白花。一茎一遍掷火中烧。满八千遍。官事解了。

　　又法有贼欲来侵乱。于观音像前至心诵咒。贼即还去。

　　又法随求何法。诵此咒时烧无烟炭。咒白芥子。一颗一遍一掷火中烧。满八千遍所求皆遂。又咒白芥子七遍。一切起尸。鬼等皆悉被缚。

　　又法咒石蜜七遍。掷着水中。即取此水作曼茶罗结界。于中诵咒。一切师子大虫禽兽水牛白象啰阇朱啰水等皆不能害。毗俱知印咒及功能法略说已竟。

佛说陀罗尼集经卷第七(观世音等诸菩萨卷之四)

何耶揭唎婆观世音菩萨法印咒品(唐翻马头)当部(印即有八咒有十六)
　　马头护身结界法印咒第一

　　两手从中指以下三指。向外相叉。各博着手背。合掌。二食指直竖。相去五分许。并二大指相着。各屈一节。勿着食指。头指来去咒曰。

　　唵(一)钵啰毗迦悉跢(二)跋折啰(三)涉筏(二合)啰啰(上音)支(四)莎(去音)诃(五)

　　是法印咒。若欲受持是菩萨法者。先须以此法印诵咒护自身已。又咒木七遍。或咒水七遍。复以印印水。或咒白芥子。若咒灰等。皆各印咒满七遍已。将木竖于四角为界。芥子灰水散于十方。皆成结界然。后作诸法事悉当有验。

　　马头大法身印咒第二

　　两手食指以下三指向外相叉。指头各博着手背。合掌。以二小指并竖相合。并二大指相着。屈努。大指来去咒曰。

　　唵(一)杜那杜那(二)摩他摩他(三)可驮可驮(四)诃耶揭唎婆(五)呜吽[打-丁+巿](六)莎(去音)诃(七)

　　是法印咒。若人被毒虫及蛇啮者。并得恶人。以印印已咒之即差。

　　又法欲得咩古来者。取苏摩那华。对马头像前咒二十一遍。一散像脚竟。右手取华。所行之处随爱。咩古从后。咒华七遍方散即来。又若彼此俱有心者。取果子咒二十一遍。使人送食时。心即迷乱极相爱念。更无他意。

　　马头法心印咒第三

　　以二手食指以下四指。向外相叉。指头各博着手背。合掌。并二大指相着。各屈一节。勿着食指。大指来去咒曰。

　　唵(一)阿蜜唎都知(二合)婆(去音)婆(平音二)呜吽[打-丁+巿](三)莎(去音)诃(四)

　　是法印咒。若欲论议。取牛黄麝香龙脑香三味。和研咒千八遍。点着顶上及二髆上心喉眉间发际脑后。又取白芥子咒三七遍。以右手把。至论议所门边散之。仍左手中留少许分。正论议时。以右手把左手芥子。向论议人私密散已。便即弹指。即得胜他。法当如是。

　　马头头法印咒第四

　　准前护身印。唯改二食指头相拄。各屈。出二大节。小尖头咒曰。

　　跢侄他(一)斫迦[口*例]怖(二)斫迦啰(去音)叉[口*例]怖(三)斫迦啰跛昙摩叉[口*例]怖(四)阿谟迦(去音)写(五称彼人名)始啰(上音)枳征(上音二合六)跛啰舍网伽车(上音)睹(七)莎(去音)诃(八)叉(去沙反余处皆然)

　　其法若一切人患头痛者。取其名字。即诵此咒咒水。作呜吽(去音)声已。即以此水打其头上。印其痛处其痛即愈(古本阙此咒也)

　　马头顶法印咒第五

　　准前头印。唯改竖二食指。头相着。列二中指。在食指前。头相拄咒曰。

　　唵(一)室唎(二合)罗唎至(二)呜吽[打-丁+巿](三)莎(去音)诃(四)

　　是法印咒。若有人病头顶痛者。当以此印印其痛处。诵咒即差。

　　马头口法印咒第六

　　反叉后二指于掌中。直竖二中指。头相拄。并竖二大指。以右头指捻右大指头。左头指竖少曲。在中指边咒曰。

　　唵(一)鹘噜嚧(二)鸠嚧驮那(三)呜吽[打-丁+巿](四)莎(去音)诃(五)

　　是法印咒。用治一切鬼病即差。

　　马头牙法印咒第七

　　准前观世音不空罥索菩萨牙印。上唯改二中指。直竖头相着。二大指并竖博中指。先以左小指握右无名指背。后以右小指握左小指背咒曰。

　　南(上音)谟(上音)啰(上音)跢那(二合)怛啰(二合)夜耶(一)南谟阿梨耶(二)婆卢吉帝(三)摄婆(二合)啰(去音)耶(四)菩提萨埵(去音)耶(五)摩诃萨埵(去音)耶(六)摩诃迦嚧尼迦(去音)耶(七)跢侄他跢啰(上二合)吒(九)跢啰(上二合)吒(十)末吒末吒(十一)嗔陀嗔陀(十二)频陀频陀(十三)呜吽(十四)[打-丁+巿][打-丁+巿](十五)莎(去音)诃(十六)

　　是法印咒。若破诸法。欲令余人所作咒法不成办者。当作四肘三色粉坛。南北两面画莲华座。于其座上画着牙形。东面华座。座上画作拔折啰印。然十二灯。百味异食备办八盘。其食日别换着新者。新新供养。满于七日。日别仍须咒白芥子一百八遍。一咒一投火中烧之。一切诸人作法。皆破不能成办(余人者谓外道恶人)

　　马头观世音菩萨乞食法印咒第八

　　仰左手。各竖五指。右手下向。以中指无名指大指头各相拄咒曰。

　　唵(一)是那耳(二句)诵二七遍。

　　马头观世音菩萨解禁刀法印咒第九

　　舒二手。左手在外。右手在内。以左手拓右手背。竖二大指。咒曰。

　　唵(一)阿娑忙义儞(二)莎诃(三)

　　马头疗病法印咒第十

　　反叉二手后二指掌中。竖二中指头相拄。并屈二大指当前。各以二头指屈。握二大指甲根。头指甲背相着咒曰。

　　唵(一)鹘噜嚧(二)鸠嚧驮(去音)那(三)呜吽泮(四)莎(去音)诃(五)

　　是法印咒。当用疗治一切诸病。及鬼神等所苦恼者。悉皆疗之其病即差。

　　马头观世音菩萨大咒第十一

　　咒曰。

　　那(上音)谟(上音下同)啰(上音)跢那(二合)怛啰(二合)夜耶(一)那谟阿[口*梨]耶婆卢(轻呼)枳帝摄筏(二合)啰(去音)耶(二)菩提萨埵(去音)耶(三)摩诃萨埵(上音)耶(四)摩诃迦嚧尼迦(去音)耶(五)那么萨婆萨埵毗耶(二合)娑(上音)那伽底(都尔反)尔(六)那么萨婆萨埵毗耶(二合)婆(上音)那博诃唎泥(七)那么萨婆萨埵婆瑜(去音)跢啰那(去音)耶(八)那谟萨婆萨埵婆耶跋啰(二合)赊么那迦啰(去音)耶(九)那么萨婆萨埵毗耶(二合)地只枳瑳(上音)那迦啰(去音)耶(十)那么萨婆萨埵盘陀(去音)那炽(炽诣反)陀那迦啰(去音)耶(十一)那谟萨婆萨埵独佉波啰木叉拏迦啰(去音)耶(十二)那谟萨婆毗知案(去二合)陀迦(去音)啰毗陀么那迦(去音)啰(去音)耶(十三)那么萨婆毗知耶(二合)迟揭(去音)陀谟郁跢(二合平)曳(十四)摩诃迦嚧尼迦(去音)耶(十五)那谟萨婆毗知耶(二合)啰阇跋啰(二合)比跢曳(十六)摩诃瑜(去音)嗜摄筏(二合)啰(去音)耶(十七)跢写那摩悉提(二合)唎埵(十八)伊(上音)担阿唎耶婆卢(轻呼)枳帝摄筏(二合)啰姥枯知(上二合)吉(去音)南(十九)[口*梨]师毗知耶(二合)陀(去音)啰(二十)弟婆那(去音)伽药叉啰刹娑(二十一)毡(去音)哆啰(二合)智知耶(二合)(二十二)揭啰(上二合)诃那叉跢啰(二合)(二十三)释揭啰(上二合)跋诃(上音)摩(二十四)路迦婆(去音)罗毗瑟纽(二合)(二十五)摩醯摄筏(二合)啰那啰冶那(二十六)始婆悉健(二合)陀俱(上音)鞞(去音)啰(二十七)素唎跢啰(二合)那跢哩(二合)伽那地遮(去二十八)那摩悉揭(二合)哩担(二十九)何耶揭哩饭那(去音)摩[口*梨]跢厌(上音三十)摩跋带(去音)钐弭(上音三十一)萨婆羯么遏他(二合)娑陀(去音)旦(三十二)阿娑(上音)醯(上音)阎(二合)(三十三)萨婆蒲陀(去音)难(上)(三十四)毗沙难(去音)阇(三十五)泥迦跢旦(三十六)萨婆突瑟吒(二合)那(去音)伽(去音)难昙么剑(三十七)跢侄他(三十八)唵(三十九)陀噜罗陀噜罗(四十)毗噜罗比噜罗(四十一)萨婆比沙(上音)伽跢迦(四十二)萨婆部陀毗达啰(二合)跛迦(四十三)匙皤里陀(四十四)毗悉普(二合)陵伽跢诃(去音)婆(四十五)鸡萨啰啅(去音)婆(四十六)跋啰筏唎陀鞞(去音)伽(四十七)跋折啰龋啰(四十八)昵(上音)迦跢伽(四十九)阇里陀(五十)婆苏陀跢罗(五十一)尼尸婆(二合)悉陀诃悉陀(五十二)摩嚧都佉涩陀(五十三)陀啰忍陀啰(五十四)跋罗伐唎陀(五十五)部陀迦(去音)那三暮诃毗刍(去音)婆迦(上音)啰(五十六)钵啰比知耶(二合)三薄叉那迦啰(去音)耶(五十七)钵啰赊案(去二合)致迦啰(五十八)部知耶(二合)部知耶(二合)(五十九)婆伽畔(轻呼)何耶揭婆(六十)佉(去音)陀佉(去音)陀(六十一)跋啰曼(去音)陀啰案(二合)(六十二)啰(上音)叉啰(上音)叉哆摩(六十三)曼(去音)跢啰(上音)案(六十四)死地迷(六十五)阿比舍阿比舍(六十六)钵啰比舍钵啰比舍(六十七)么么写(自称名)(六十八)试讫隐(二合)(六十九)达[口*梨](二合)舍耶噜梵(上音)(七十)阿比舍阿比舍(七十一)匙皤啰毗舍(去音)遮(七十二)药叉啰刹娑迦(去音)拏(七十三)萨埵鞞醯(去音)剔旦(七十四)萨婆揭[口*梨](二合)醯(去音)瑟皤(二合)(七十五)阿跋啰提诃徙跛么(七十六)跋啰跋折罗邓瑟吒(二合)啰(七十七)紧者啰(上音)夜西(七十八)伊(上音)担突瑟吒(二合)揭啰(上音)怛(上音)(七十九)突瑟吒毗舍瞻(上音)婆(八十)阿度那阿度那(八十一)毗度那毗度那(八十二)伊(上音)缦(上音)遮突瑟吒(二合)(八十三)萨婆鞞萨婆(八十四)路跢俱拏死迦啰(去音)哩(八十五)毗[口*梨]悉只(二合)甘(上音)毗钐(八十六)度那度那(八十七)毗度那毗度那(八十八)么他么他(八十九)波啰(二合)么他波啰(二合)么他(九十)昵(上音)婆诃(上音)耶昵婆诃(上音)耶(九十一)阿输婆曼跢[口*禮]那(九十二)啰(去音)迦毗(上音)钐(九十三)妹侄哩(二合)曼侄[口*禮](二合)那(九十四)度沙比钐(九十五)波啰(上音)若曼侄[口*禮](二合)那(九十六)谋诃比钐(九十七)补知(二合)迦(去音)罗(九十八)提啰点(平音)米(去音)那(九十九)计唎舍跋(去音)那毗钐(一百)达摩泥啰点弭(去音)那(一百一)肾泥(去音)耶跋啰(去音)拏毗钐(一百二)菩(去音)陀达摩僧伽肾若(去音)耶(一百三)羯网施揭讫唵(二合一百四)句噜句噜(二合一百五)阿耶揭哩婆耶[打-丁+巿]([打-丁+巿]吒反下同一百六)跋折啰龋啰(去音)耶[打-丁+巿](一百七)毗那赊耶[打-丁+巿](一百八)跋折啰邓瑟吒(二合)啰(去音)耶[打-丁+巿](一百九)跋折啰邓瑟吒(二合)噜知(二合)迦吒颇耶跋(去音)啰婆(重音)耶[打-丁+巿](一百十)萨婆突瑟吒(二合)曼跢啰(上音)毗那赊耶[打-丁+巿](一百十一)萨婆揭啰(上音)呼乌瑳陀那耶[打-丁+巿](一百一十二)萨婆揭[口*梨](二合)醯涩皤(二合)跋提阿(上音)睹跛摩(去音)耶[打-丁+巿](一百十三)萨婆跢啰(上音)钵啰(上音)地(上音)何(上音)跢揭么耶[打-丁+巿](一百十四)钵啰(上音)毗知耶(二合)薄叉那(去音)耶[打-丁+巿](一百十五)皤吒皤目佉(去音)耶[打-丁+巿](一百十六)萨婆揭啰(上音)诃(上音)毗舍遮迷皤(上音)赊摩那(上音)耶[打-丁+巿](一百十七)耶饭涂么么写(自称名字某甲一百十八)阿嘻带瑟拏黮(三合一百十九)担(去音)萨婆把黮(二合)皤吒婆目溪(去音)那(一百二十)尼讫[啊-可+(嶙-山)](二合)陀(去音)耶[打-丁+巿](一百二十一)达弭(上音)迦尔遮(去音)迷羯磨(去音)儞(百二十二)试讫[啊-可+(嶙-山)](二合)句噜句噜(一百二十三)吽[合*牛][打-丁+巿][打-丁+巿](一百二十四)莎(去音)诃(一百二十五)

　　又马头别大咒第十二

　　咒曰。

　　那(上音)谟(上音下同)啰(上音)怛那(二合)跢啰(二合)夜耶(一)那谟阿[口*梨]耶婆卢枳帝摄筏啰(去二合)耶(二)菩提萨埵(去音)耶(三)摩诃萨埵(去音)耶(四)摩诃迦嚧尼迦(去音)耶(五)那么萨婆萨埵毗耶(二合)娑(上音)那迦帝儞(六)那谟萨婆萨埵波耶目叉迦啰(二合)耶(七)那谟毗知耶(二合)阿迟迦陀谟陀(去音)曳(八)摩诃瑜(去音)迦瑜(去音)枳尼(九)跢悉泯(二合)那摩悉揭(二合)哩埵(十)翳誓阿唎耶婆卢枳帝摄筏啰(十一)谋祜知(二合)枳(去音)唎南(上音二合)(十二)跋折啰句啰婆(上音)厌(上音十三)何耶揭哩(二合)饭那(去音)摩(十四)波啰末(平音)跢厌(上音十五)摩跋帝钐弭(上音十六)阿婆(上音)演萨婆部跢(去音)难(上音十七)药叉难(去音)阇毗那舍迦阇(二合上音十八)阿谟(去音)干萨婆迦[口*梨]夜难(上音十九)毗赊难(去音)阇尼皤啰(去二合)难(上音二十)毗赊难(去音)阇毗那舍难(上音二十一)跢侄他(二十二)唵(二十三)陀噜罗陀噜罗(二十四)毗噜罗毗噜罗(二十五)萨婆毗沙佉(平音)跢迦(二十六)时皤里陀(二十七)毗悉普(二合)楞迦陀诃(去音)娑(二十八)鸡娑啰啅(去音)婆(二十九)跋啰(二合)伐唎(二合)陀鞞(去音)迦(三十)跋折啰屈(去音)啰(三十一)昵迦陀(上音)南(上)(三十二)阇里陀婆苏陀跢啰(三十三)尼尸皤(二合)死陀诃死陀(三十四)摩嚧都佉涩(二合)陀(三十五)波啰鞞陀菩陀伽(去音)拏(三十六)僧刍(叉数反)盘那迦(上音)啰(三十七)波啰毗知耶(二合)薄叉那迦(上音)啰(三十八)波啰摩赊案(去音二合)知迦(上音)啰(三十九)部知耶部知耶(二合上同)(四十)婆伽梵(四十一)何耶揭哩婆(四十二)可(去音)陀可(去音)陀(四十三)啰曼陀啰案(去音)(四十四)啰(上音)叉啰(上音)叉(四十五)阿(去音)知摩(二合)曼陀啰案(去音)(四十六)死殿梅陀[口*梨](二合)舍耶(四十七)阿比舍阿比舍(四十八)具啰毗舍(去音)阇(四十九)萨婆迦[口*梨](二合)醯(上音)涩皤(二合)(五十)阿波啰提徙跛(去音)摩(五十一)皤啰跋折啰邓瑟吒(二合)啰(五十二)紧只啰从夜西(五十三)翳昙突瑟吒(二合)揭啰(上音)汉(五十四)突瑟吒(二合)毗舍(去音)阇案(二合)(五十五)突瑟吒(二合)[口*路]緪(上音)(五十六)突瑟吒(二合)时皤(上音二合)嚂(上)(五十七)突瑟吒(二合)比产(五十八)阿度那阿度那(五十九)毗度那毗度那(六十)么他么他(六十一)波啰么他波啰么他(六十二)跢他伽(去音)陀(六十三)阿枳让(上二合)皤罗(轻呼上音)耶(六十四)菩陀达摩僧伽奴知若(去二合)坛(六十五)羯么米试揭案(二合六十六)句噜句噜(六十七)何耶揭哩婆耶[打-丁+巿](六十八泮吒反下同)跋折啰枯啰(上音)耶[打-丁+巿](六十九)跋折啰邓瑟吒啰(三合)耶[打-丁+巿](七十)跋折啰邓瑟吒嚧(三合)知迦(二合)吒颇(喉音)耶婆(重音)夷啰摩(去音)夜[打-丁+巿](七十一)波啰曼陀啰那舍那(去音)耶[打-丁+巿](七十二)萨婆羯呼瑳陀那迦啰耶[打-丁+巿](七十三)萨婆揭奚(上音)瑟婆(二合)阿跋啰(上二合)提何(上音)途婆摩(去音)耶[打-丁+巿](七十四)波啰(二合)比知耶(二合)波去史(二合)那迦啰(去音)耶[打-丁+巿](七十五)萨婆比沙昵迦陀那耶[打-丁+巿](七十六)萨婆揭啰(上音)诃毗舍阇米皤赊摩那耶[打-丁+巿](七十七)皤吒皤目佉耶[打-丁+巿](七十八)耶伴(轻音)途么么(自称名字七十九)阿醯第史那(二合)悉打(长引)萨迸(长引八十)皤吒皤目契(八十一)尼揭囒(二合)吒(去音)耶(八十二)[打-丁+巿][打-丁+巿](八十三)那谟啰(上音)跢那(二合)怛啰(二合)夜耶(八十四)那谟阿[口*梨]耶婆卢枳帝摄筏(二合)啰(去音)耶(八十五)菩提萨埵(去音)耶(八十六)摩诃萨埵(去音)耶(八十七)摩诃迦嚧尼迦(去音)耶(八十八)阿比舍阿比舍(八十九)何耶揭哩部乌(长引)枳若(二合)波夜提(九十)莎(去音)诃(九十一)

　　是二咒者。波帝吒悉陀波伴底(唐云随诵成验)虽不受持坛供养法。随诵成验。

　　缚毗那夜迦咒第十三

　　若作是法。先当缚禁毗那夜迦。依前大咒头归命法。归命礼拜即诵缚咒咒曰。

　　跢侄他(一)主噜主噜(二)毗主噜毗主噜(三)伽跢耶莎(上音四)摩诃婆(去音)罗(五)萨婆毗知那(二合)毗那夜干(上音六)皤吒婆谟枯知(去音二合)(七)步跢(去音)耶[打-丁+巿](八)

　　其法当对马头像前。先取[(麩-夫+玉)-來+(卄/(素-糸))]木。长八指截。烧火焰出。取安悉香作八百丸。一丸一咒一投火中。乃至香尽。毗那夜迦即自被缚。

　　又一咒法第十二

　　依前归命礼拜咒曰。

　　哆侄他(一)勃地勃地(二)素勃地(三)因达[口*梨](二合)勃地(四)摩迷输(上音)迦嚂(上音二合)(五)婆啰谋者都(六)莎(去音)诃(七)

　　其法若人夜失不净。取于白线先用此咒咒八百遍后作咒索。一咒一结为三七结。即用系腰更不漏失。

　　又一咒法第十三

　　依前归命礼拜咒曰。

　　跢侄他(一)诃(去音)哩诃(去音)哩(二)无诃(去音)[口*梨](三)句诃(去音)[口*梨](四)萨婆突瑟担(二合)(五)瞻波夜弭(上)(六)夜跋竭烂(二合)地(七)那文社弭(上)(八)莎(去音)诃(九)

　　其法以咒咒袈裟角一七遍已结作。一结即得。护身法成就竟。

　　发遣马头观世音印咒第十四

　　依前归命礼拜发遣马头观世音菩萨咒曰。

　　跢侄他(一)萨啰波罗萨啰(二)社耶毗社耶(三)跋折啰句啰三婆(去音)皤(四)莎跋那(五)迦车目睹死(六)莎(去音)诃(七)

　　其法手把素啰毗布瑟波(二合此云柏花)咒一遍已。一打像上。如是七遍马头菩萨即归去也。

　　画作像法

　　取新瓦瓶未曾用者。染作青色。于其瓶上。画作马头观世音像。其像身高。如来一搩手。(等人一肘)画作四个欢喜之面。左边一面画作黑色。眼睛绿色狗牙上出。右边一面画作赤色。名吃咒面。当中前面。作菩萨面。极令端正。画作白色离像顶上悬于空中。画作青面。口吐宝珠其四头上各戴宝冠。其宝冠上皆化佛坐。菩萨左手把于莲华。屈肘向上。拳在髆前。右臂垂下。五指皆申施无畏手。两手腕上皆作宝钏。其像项下着宝璎珞。身分庄严如余处说观世音身庄严之法。其像立在宝莲华上。作此像已。豫从白月十日起首。食大麦乳糜。后十三日十四日十五日。三日三夜断绝不食。取婆迦比遮香乾陀那句利华。咒此二物。一咒一投当前面上。至八千遍。其面口中放出光明。其光围绕咒师身已。还入像口。于其口中出如意珠。即当收取。取此珠已。即得十四千岁寿活。寻得七宝转轮圣王。命终以后生安乐国。从观世音足下而生。

　　又有一法。当乞食吃。吃大麦乳糜。诵七万遍。一万遍时毗那夜迦即得被缚。第二万遍咒法成就。第三万遍即得安善那。摩那炽啰药法成就。三日三夜不食作法手把其药。正咒药时。药中若现三种相者。即知药成。言三相者。谓暖烟焰即得成就安陀啰陀那。升空而去。即得成就持咒仙人。自在得入阿修罗窟。第四万遍离地四指而行自在。第五万遍即得随意升空而行。第六万遍即得千岁活。咒师成就咒仙。随其所作任运皆成。一切所呼唤者皆来。第七万遍咒师即得头发变作螺髻成就。随其所须应念即至。亲近承事于观世音。即知三世一切众生死此生彼。即得成就。

　　又法若欲打西(去音)若(若耶反)者。马头像前三日三夜断食。香摩坛上。种种香华以净饮食乳粥果等种种供养。捣娑阇啰娑香。以白蜜和为八千丸咒一丸。香咒一遍已。投火中烧如是一一乃至香尽。彼西若众。寻即初见变为乌头。更经少时。转为何耶揭哩婆头咒师奇上向彼众时。一切西若悉皆散灭。

　　又法先以大麦与牛吃已。取粪中麦。洒干捣煮为乳糜。从白月一日食此乳糜。至十三日即断不食。马头像前以涂香涂地。散种种华。烧诸名香。种种饮食供养毕已。取迦比阇香捣为细末。水和为丸数满八千。取迦他罗木为柴然火。取一香丸。一咒一投于火中烧如是乃至八千丸。尽其炭变为苏跋那金。重百千两。

　　又法若欲吃他咒者。取己身中少许血已。和白芥子为八千丸。黑月十四日一日不食。取佉陀啰木炉中然火。取前白芥子丸。一咒一丸投火中烧。如是乃至芥子丸尽。一切诸咒悉皆吃尽(吃者外国语也。即同大唐破灭。语训他者是外道也)

　　又法但诵咒行于旷野处及诸沙碛。所须饮食自然而至。

　　又法日月蚀时取净牛酥。一两。新瓦钵宬。即把此钵仰看日月。咒钵中酥。乃至酥暖。或烟火出。当尔之时即饮此药。服此酥已。随欲诣处举意即至。若常诵此咒。一切怖畏得无所畏。所有障难悉皆解脱。

　　又法若患路陀疮(患此疮者悉皆死也)及诸毒蛇之所咬者(此蛇人见即死)或患健毗吒鸡疮。此等诸疮。咒黄土泥满一千遍。涂其疮上即得除差一切怖畏心念即除。

　　又法若人忽逢一切水难。心念即得不被沉溺。如是等法不可广说。随意即成。若造大曼茶罗者不得行欲。

　　作何耶揭唎婆像法

　　复次更有画作像法。取净白褺。不得截割。请一画师最巧能者。勿违其价。香汤洒浴着新净衣。与受八戒。日日如是。于清净处作一水坛。纵广四肘(水坛之法如余部说)咒师护身结界毕已。与彼护身。于其坛中。烧种种香散种种华供养已讫。于此坛内画作菩萨。其菩萨身。长佛一搩(长短正当次人一肘)总有四面。中菩萨面极令端正作慈悲颜。颜色赤白头发纯青。左边一面作大嗔怒黑色之面。狗牙上出头发使竖如火焰色。右边一面作大笑颜。赤白端正似菩萨面。头发纯青。三面头上各戴天冠及着耳珰。其天冠上。有一化佛结加趺坐。中面顶上作碧马头。仍令合口。菩萨项下着宝璎珞。项背圆光数重色作。左手屈臂。手当乳前把红莲华。其莲华与菩萨头齐。正临左髆。其华台上作一化佛。着绯袈裟结加趺坐项背有光。右手仰掌五指皆伸。臂肘平屈。其手掌擎真陀摩尼(唐云如意珠也)。其珠团圆如作白色。赤色光焰围绕其珠。于其右手。正当珠下雨种种宝。其左髆上着弊耶(二合)迦啰者摩(二合唐云虎皮)如着只支。当右腋下掩皮结带。更用虎皮缦其胯上。以外臂钏天衣裙等。皆如余处画菩萨法。如令菩萨端身正立红莲华上。空悬宝伞盖菩萨头。其上空中画作种种天音乐具。两边空中须陀会天舞蹈供养。画此像时用香汁画。皮胶不当用。

　　马头观世音菩萨受法坛

　　若有沙门若婆罗门诸善男子善女人等。意欲受持菩萨法者。准前应作四肘坛法。当觅胜地清净之所扫洒清净。复以香水牛粪泥地。悬于种种杂色幡盖宝铃佩镜。并诸金银种种间错严饰道场其道场。中立五色坛。纵广四肘。先下白色。次黄次赤次青次黑。而作四门。其坛中心作莲华座。安置马头观世音像。正当东门作莲华座。安十一面菩萨。正当北门作莲华座。安八臂观世音。其坛南方更无华座。作八龙王。何等为八。一名难陀龙王。二名婆素鸡龙王。三名德叉迦龙王。四名羯固吒龙王。五名般摩龙王。六名摩诃般摩龙王。七名商佉波罗龙王。八名鸠利迦龙王。此八龙王唯以糠米乳糜供养。以外余者种种饮食供养亦得然。四十五灯。先唤八个龙王安置。用马头菩萨身印来去咒曰。

　　唵(一)阇(去音)耶毗阇(去音)耶(二)阿瑟吒(二合)那(去音)伽啰阇那(三)阿罗阇那(四)莎诃(五)

　　其坛西门如近南畔。安一火炉。以胡麻人稻谷华等。酥蜜相和竟诵菩萨心咒。咒前和物一遍。咒已投火中烧。一一如是。乃至满足一千八遍已。次请中心马头菩萨。次请北方八臂观世音菩萨。用菩萨身印法来去咒曰。

　　唵(一)夜势夜输担(二)莎诃(三)

　　次请东方十一面菩萨。用华座印来去。安置座已。散种种华烧诸名香。沉水薰陆栴檀香等而供养之。咒师一日不食如不忍饥唯得食酥香汤洒浴着新净衣。入道场中而作供养。常得观世音菩萨忆念。亦于一切菩萨法中皆悉有验。若欲论议。当作此坛而供养者。皆得胜上不被他难。亦能难他。若病难差。作此坛已病无不差。若被毒药毒虫虎等之所伤者。若诵前咒无有不差。用酥木佉子(唐云芸台)捣以为末。极令微细。用酪(作酪残汁也)汁和。如和麨法。用马头观世音心咒。咒三七遍。与其病人空腹服之。腹内所有一切毒虫悉皆吐出。亦兼通用军茶利法结界供养(以下诸菩萨法)

诸大菩萨法会印咒品　当部(印有九咒有十)

　　大势至菩萨法身印第一

　　反叉后二指于掌中。竖二中指头相拄。以二食指。于中指背少屈。各捻中指头。以二大指并掩。在右中指中节上。大指来去。

　　又大势至菩萨法印咒第二

　　以二小指。[打-丁+必]于二无名指背。竖二无名指头相拄。又竖二中指头相拄。以二食指。各[打-丁+必]在中指背头相拄。以二大指并头。屈入中指下节边。大指来去咒曰。

　　唵(一)跋折啰(二)婆折唎尼(三)瞿吒瞿致尼(四)盘陀盘陀(五)诃那诃那(六)驮迦驮迦(七)钵遮钵遮(八)呜吽[打-丁+巿](九)莎诃(十)

　　是法印咒等。若有人能受持印咒。每月十五日香汤洒浴着新净衣。作法诵咒者。速证阿毗跋致。若更建立道场。日日香华供养。其福胜彼。

　　文殊师利菩萨法印咒第三

　　反钩二无名指右压左。在于掌中合腕。二小指二中指直竖头相拄。二头指曲。各捻中指背上节上。头指来去咒曰。

　　唵(一)婆鸡陀那(去音)么(二)莎诃(三又本无莎诃)

　　此文殊师利印。六字咒功能。我今欲说。若有持此咒欲成就者。或食乳或食乳糜。或食菜或食果子食乳。应食此食。日别三时香汤洒浴。谓入五更以后为初时。日中以后是第二时。黄昏以后至初夜为第三时。于此三时各一度洒浴。时别各着一具净衣。是故亦须三具净衣。诵咒令满六十万遍。此为最初承事供养文殊师利。

　　又若欲受持成就验者。先须画作文殊师利菩萨之像。其画像法。取好白褺勿令有毛发。亦不得割断卢缕。其彩色中不得用胶。应以香汁和画。其文殊师利之像莲华座上结加趺坐。其右手画作说法手。左手正当胸上仰着。画其像身作童子形。身黄金色。白色天衣遮脐以下。余身皆露。首戴天冠身佩璎珞。臂印钏等众事庄严。其左厢画观世音像。其身白银色。璎珞天衣庄严身分。极令华饰。莲华座上结加趺坐。左手执白拂。其右厢画普贤菩萨像。其身金色。璎珞衣服庄严身分。极令华饰。莲华座上结加趺坐。右手执白拂。正当文殊师利之上于。虚空中两边各。作首陀会天。手执华鬘。在空云内唯现半身。手垂华鬘。于其文殊师利像下右边。画作受持咒者。右膝着地手执香炉。其文殊师利等下。遍画作池水。其菩萨像两边。各画作山峰形。其画师自从起首欲画之时。日日与受八关斋戒。香汤洒浴着新净衣。然后画作。乃至画了。当觅有佛舍利塔处。即安文殊师利像。在塔东面。像面向西。若无大塔。应以小塔安置文殊师利像后以面向西。设种种香华种种饮食及果子等。三时供养。其道场内然于酥灯。作其道场要须预觅寂静之处。咒师唯令一人供给。若正在道场诵咒之时。所须香华饮食等供。弹指而索不得出言。布置种种诸供具已。取沉水香。截长二指一千八段。点都嚧瑟迦(二合)油(唐云酥合香是)烧于无烟佉陀罗炭。若无以紫姜木替。取前沉香。点前油中咒一遍已投火中烧。如是乃至尽千八段。一夜将晓明相出时。行者即见文殊师利。所有求愿皆悉满足。除淫欲事。以外所求悉皆不违行者所愿。

　　又法当于像前取栴檀香。截长二指一千八段。还依前法咒火中烧。昼夜供养。是时文殊师利。即自现身当为说法。所有身患皆悉除愈。得菩萨地而得自在。

　　又法当于像前。以瞿摩夷涂地。散众名华烧种种香。行者于涂地场内一边坐。诵咒满足一百八遍。如是乃至经于一月。得大聪明。悉能记持一切经论。

　　又法日日随心常诵莫忘。定受业报亦令销灭。

　　又法若日别能诵满一百八遍。临命终时决定得见文殊师利。随心所愿皆得受生。文殊师利为欲利益诸众生故。诸功能中略说少分。复次是法印咒。若有人患恶疮恶病。取龙脑香沉香甘松香多伽罗香栋树皮。是五种物总捣为末。以牛胆和而作团已竟。然后阴干。欲用之时日中暴干。仍以净布覆其药上。勿令见日。当以前印印其药上。亦以前咒咒药。满足一百八遍。更作小丸如弹丸大。于大盘中盛水和竟。用涂疮上。二十一遍涂之即差。若腹中有病。取淘粳米水。和煎药服。二十一度其病即差。

　　弥勒菩萨法印咒第四

　　反叉后二指于掌中。以二食指各在中指背。令头着中指甲下。以二大指竖捻二中指上节文。其二中指相离一寸半许。开头指来去。

　　又弥勒菩萨法身印咒第五

　　准前释迦金轮印。唯改开二中指。头相去一寸半许。头指来去咒曰。

　　唵(一)妹夷帝[口*梨](二合)(二)妹夷帝[口*梨](二合)(三)妹怛啰(二合)摩那(上音)西(四)妹怛啰(二合)三皤鞞(五)妹怛噜(二合)婆(上音)鞞(六)莎诃(七)

　　是法印咒。若有受持诸佛菩萨金刚天等印咒法者。日日洒浴入道场中。诵咒作印。即得一切佛菩萨等皆悉欢喜。

　　地藏菩萨法身印咒第六

　　仰两手。二头指二无名指。各相钩右压左。二大指各屈在掌中。以二中指各屈。押二大指甲上。二小指又各屈在掌中。大指来去咒曰。

　　唵(一)波啰(二合)末(平音)驮儞(二)莎诃(三)

　　又地藏菩萨印第七

　　合两腕。二大指直竖。屈二头指压二大指头。二中指直竖。以二无名指。各[打-丁+必]于中指背上。二小指开直竖。是法印咒。若有人每以白月十四日黑月十四日。香汤洒浴。立地端身并两脚已。而作此印诵咒护身。灭罪疗病大好有验。

　　普贤菩萨法身印咒第八

　　准前佛品帝殊啰施顶印。上唯改开二中指。头指来去咒曰。

　　唵(一)跋提[口*禮](二合下同二)跋提[口*禮](三)苏跋提[口*禮](四)跋陀啰(二合)跋智(五)盏陀啰(六)毗摩(去音)礼(七)莎诃(八)

　　是法印咒。若有人能于白月八日十三日十五日。香汤洗浴。独自房内不听他入。面向东胡跪当作此印至心诵咒二十一遍。发露忏悔得灭众罪。

　　若以此咒。咒一切药二十一遍。用而服之身常无病。若常诵是咒。在在处处一切欢喜。

　　普贤菩萨为坐禅人却神鬼魔咒第九

　　咒曰。

　　那谟啰(上音)怛那(二合)跢啰(二合)夜耶(一)那谟阿[口*梨]耶三曼陀跋达啰(去二合)耶(二)菩提萨埵(去音)耶(三)摩诃萨埵(去音)耶(四)摩诃迦嚧尼迦(去音)耶(五)跢侄他(六)跋提[口*禮](七)摩诃跋提[口*禮](八)阿底(都儞反)跋提[口*禮](九)鼻(上音)伽(上音)多啰阇西(十)摩诃鼻(上音)伽(上音)多啰阇西(十一)莎诃(十二)

　　受持法者。烧熏陆香沉水香檀香等。供养普贤菩萨。于白月一日。对佛像前诵一千遍。若欲入定先诵七遍。即入定心住亦不惊动。

　　见普贤菩萨咒第十

　　咒曰。

　　那谟阿[口*梨]耶三曼陀跋达啰(去二合)夜(一)菩提萨埵(去音)耶(二)摩诃萨埵(去音)耶(三)跢侄他(四)頞啰(上音)茶(徒皆反五)羯啰(上音)茶(六)阿啰(上音)茶(七)羯啰(上音)茶(八)莎诃(九)

　　此陀罗尼。昼三夜三。六时至心诵念不忘。悉皆销灭五逆重罪。

　　又法从白月八日起首。洁净专心。诵咒至十五日。日日三时诵咒。唯宜得食三种白食。粳米乳粥饭乳酪等。其十五日。一日一夜总不须食。日日香汤清净洒浴着新净衣。在闲静处而作坛场。若十二肘或作九肘。纵广正等。唯除酒肉五辛葱蒜。自余种种上妙饼食及果子等。备设供养。竖幢竿子悬五色幡盖。又以种种时非时华。遍散坛中。烧沉水香薰陆栴檀香供养。咒师面向东坐。相续诵咒至夜半时。圣者普贤菩萨若来现身。尔时即得禅定三昧。寂静山居或得闻持不忘。身体轻便。亦能速行亦见伏藏。所求修道方便疾得开悟。

　　普贤菩萨灭罪咒第十一

　　咒曰。

　　支波啄(决定一)毗尼波啄(断结二)乌苏波啄(生尽三)

　　此咒平旦七遍夜七遍诵此咒。去厌魅野道蛊毒。能得身心慧三解脱。后生不受生死身。得法身常身。境内外国怨贼。一切恶人。一切恶鬼神。一切盗贼。虎狼师子毒虫恶兽。闻此咒声。皆口噤不相恼乱。恶梦灾殃鸟鸣百怪自然销灭。此咒功能说不可尽。

　　虚空藏菩萨法身印咒第十二

　　仰二手。反钩二无名指。二小指各屈掌内。二中指相背着竖。二头指仰直舒。右压左。二大指舒。压头指上头相拄。大指来去咒曰。

　　唵(一)伽(上音)伽(同上)那健阇(二)婆卢吉帝(三)莎诃(四)

　　是法印咒。若有人能常乐诵持此印咒者。所须财物悉皆如意。若以此印印水咒已。七日服之除一切病。其水入腹喻如[飢-几+氐]糊。晨朝向暮各服一升。至于后日服一升半。亦可二升三四五升。每饮水讫。礼十方虚空佛七拜。行道七匝。若有人服此咒水。满一百日者。悉除身中一切诸病。仍即证得阿罗汉道。心心常念虚空藏菩萨不得废忘。是咒力故。

　　又虚空藏菩萨咒水咒第十三

　　咒曰。

　　那谟啰(上音)怛那(二合)哆啰(二合)夜耶(一)那么阿迦舍揭婆(去音)耶(二)菩提萨埵(去音)耶(三)摩诃萨埵(去音)耶(四)摩诃迦嚧尼迦(去音)耶(五)跢侄他(六)毗(上音)么黎(七)摩诃毗(上音)么黎(八)郁么黎(九)摩诃郁么黎(十)休么黎(十一)摩诃休摩黎(十二)萨婆黎(十三)摩诃萨婆黎(十四)只唎剃(十五)莎诃(十六)

　　当用此咒咒于净水四十九遍。与病人服。若多人患咒一盆水。人人各与二升服之。或在身中或在身外。或在生藏上或在熟藏下。头痛目眩身痛心痛寒热不调。闻是虚空藏菩萨咒水星菩萨咒。八万鬼神不得娆害其身。此大神咒。能令病苦悉得除愈。

　　尔时观世音菩萨摩诃萨等。从是佛会各出本意。而说法印咒品功德大威神力不可思议。诸佛赞言善哉善哉。汝等能为善护念故。设此方便威神自在。广救众生离诸贪着。除其罪障去诸烦恼。发大慈悲。殷勤教诲感悟发觉。我成印可尔时会众皆悉欢喜作礼而去。

佛说陀罗尼集经卷第八(金刚部卷上) 

佛说金刚藏大威神力三昧法印咒品第一(印有五十七咒有三十二赞文有一十八印十一咒是主余者伴)
　　如是我闻。一时佛在毗富罗山。与阿僧祇诸大菩萨摩诃萨众并及无数诸阿罗汉天龙八部。前后围绕俱共会。说陀罗尼印秘密法藏。

　　尔时会中有一菩萨摩诃萨。名金刚藏。在大众中即从座起。五体投地顶礼佛足。礼佛足已前白佛言。世尊我有眷属十四部众一一眷属各有无量徒众。相随现在会中。为我驱使。从昔已来曾持咒法。深奥明了严秘清净。是故而共赞成我法。称我名为摩诃跋折罗波尼啰阇。以是名故称为上首。我等亦愿坚成助护佛之正法。是诸眷属。在我左右行列威侍。说诸方便多所利益。为欲降伏一切诸魔恶鬼神故。唯愿世尊证明我众。听许我称眷属名字。方敢称名。

　　尔时世尊告金刚藏。善哉善哉汝今愍念诸众生故。称其名字我亦印可。汝今随意称其名字。时金刚藏蒙佛听许。称其名曰。跋折啰苏摩诃。跋折啰苏皤(二合)私地(二合)迦啰。跋折啰苏婆(去音)呼跋折啰迦尼矩嚧驮跋折啰阿蜜哩多军茶利。跋折啰乌刍沙摩。跋折啰吒诃娑。是菩萨等皆居我左。跋折啰摩么鸡。跋折啰嚧醯多木企(平音)跋折啰商迦罗。跋折啰鸯俱尸。跋折啰母瑟低。跋折啰施迦啰。跋折啰尼蓝婆罗达啰。是菩萨等皆居我右。是诸会中。若天若人及诸魔王并鬼神等。闻是我称金刚名字。各各无色皆悉默然。心怀恐怖忧愁不快。惧有大事恐失性命时金刚等遥知彼意。虑在会中而生轻慢。鬼神暴乱不遵敬法。又恐谤毁堕于三途。受诸苦恼。而告彼言。我有密意具诸法相。佛已知之助成印可。非是汝等所知境界。是故称云秘密法藏大陀啰尼神咒法印。利益无量如佛所证。时佛赞言善哉善哉。尔时金刚菩萨众等。蒙佛赞成欢喜踊跃。顶礼佛足绕佛三匝。告彼一切魔鬼等言。我等今以法成。幸蒙十方一切诸佛同时印可利益一切。汝等今者莫惊莫[懦-而+((看-目)*月)]莫起恶念。在此会中若天若人。若有沙门若婆罗门。若诸人王若天帝释。并及八部鬼神部众人非人等。若善男子善女人。及诸外道仙人众等。悉皆谛听。我今上佛难思议深秘密法藏可贵教法。汝等皆当信受共护是经。即是同于诸佛大乘妙藏希有之法。即是成就陀罗尼印神咒法门。如来慈悲设诸方便。救护一切众生之类。汝等若有故生违逆。而不随顺我正法者。破汝等头而作七分如阿梨树枝。大众人民闻佛所说。应皆欢喜信受奉行。

　　画金刚藏菩萨像法

　　一切金刚藏菩萨像。通身黄色。而以左脚偏加。斜垂右脚。欲似下座而复起形。在于百宝莲华座上。如令斜身面向右视而坐。头戴七宝庄严华冠。身有重光。其像背倚宝绣枕上。其像左手屈臂覆左髀上。右手屈臂在右膝上。以手大指头指相捻。而屈中指及无名指在于掌中。小指直竖。其像颈下有宝珠璎珞。像两臂腕各着宝钏。以单素白褺络其膊上。兼二色绦附其褺上。复以宝绦系脐腰上。其绦当肚。结绦之上作一黄色。圆如钱大。以朝霞锦缦其胯上。着黄白色华褺之裙。其裙青里脚踁映露。宝绦为带以系其腰。像左右厢。各有一大侍者菩萨立莲华上。通身黄色。以朝霞锦缦于腰跨。连覆膝上。总同头戴七宝华冠。其左厢侍者菩萨。唯以左手屈臂。近右乳房把于白拂。拂头正当临左膊上。右手申臂少曲在髀。手指少卷。臂腕有钏。其右厢侍者菩萨。华冠衣服与其左厢菩萨一种。唯以左手屈臂。近左乳房把跋折啰。右手屈臂向上。腰间仰手手把白拂。散悬其拂拂头垂下。其像左厢。近像髀侧有一菩萨。通身碧色。于其头上出三股跋折啰形。其跋折啰下有绯缦。缦其头上。次下复有黄缦。缠头。覆脐鬓额唯出面眼。其眼睛角如带。少赤似斜看视。其像形状如嗔怒相。以两手臂相交叉着。以右押左附入腋间。其脚偏交侧坐。竖左脚髀。其髀间出一赤蛇。绞肚及脚。髀间出头。向左臂肘。看映像身。其像身坐赤莲华上。其像左右厢各有四菩萨。上下皆坐而作威仪。助金刚藏降伏一切。次左上一菩萨通身黄色。头戴华冠耳有白环。其像顶后有圆赤光。以华白褺绞其右臂。向后而出左腋间上。绞络其膊。右手屈臂在右髀上。以大母指头指相捻。中指无名指屈在掌中。小指直竖。左手屈臂。横在左脚髀[桼-木+(日*木)]间。覆手把一物。物作绿色。其物向上。头少渐尖。向下渐粗方而且圆(如唐靴箄)中心一道青色。竖头向其身上。着朝霞裙偏加而坐赤莲华上。次下一菩萨通身黄色。头戴华冠作青圆光。其像两耳各有宝珰。赤裹唇白穿在耳中。以华白褺袜绞。肚上。右手屈臂以大母指头指相捻。余三指散。以手覆在右乳房上。左手屈臂。正当押在左髀膝间。仰承把前菩萨手中所把似靴箄者。着朝霞裙。偏跏而坐青莲华上。次下有二菩萨前后并坐。后一菩萨通身黄色。头有少许。作青圆光。耳有白环头戴鬘华。其乳房大。以华白褺横袜奶上。右手屈臂。以大母指头指相捻。三指握拳。左手屈臂舒展手掌。把前菩萨手中所把似靴箄者。着华黄褺裙。双膝跪坐赤莲华上。次前一菩萨通身黄色。回面向左。状似共后菩萨语形。头有金线一道。绞髻作赤圆光。左一耳中穿一宝珰。状如瓦桶。赤裹白唇作赤圆光。右手屈臂近乳房侧。屈其中指及无名指在于掌中。大指头指小指散竖。仰其手掌。左手屈臂。以手仰在于左膝上。还承把前菩萨手中似靴箄者。其箄向身。头傍偏有似作钩形。向外少曲臂腕有钏身着朝霞裙。偏跏而坐紫莲华上。其像左厢上一菩萨。通身黄色。其头髻上以少赤色绞之。向后作赤圆光。耳有一双赤色宝物。短小如櫡。插在耳中。其物两头各有白点。以绿色褺络其膊上。着华白褺裙。映出腰间少许朝霞。左手屈臂在左膝上。仰掌向身。以大指食指两指竖。挟一跋折啰。仰其手掌。右手屈臂舒掌。才近左髀脚胫之间。交脚而坐赤莲华上。次下菩萨通身红色。头戴花冠作青圆光。耳有白环形貌肥满。身着间彩色褺。缦跨。又从右腋下及膊上。有一道间褺。向后而出。绞左臂肘间。右手屈臂在右膝上。手掌向身。以大指头指挟一只箭。羽向上竖。左手屈臂近其肚上。手把一块黄色宝物。两脚相拄。恭身而坐赤莲华上。次下有二菩萨前后并坐。后一菩萨通身黄色。头上有金华冠作青圆光。耳有白环。以华白褺络其膊上。右手屈臂在右膝上。舒掌向外。以手把前菩萨手中所把似靴箄者。右手屈臂向前竖之。屈无名指竖其大指头指小指。其身上着黄华褺裙胡跪而坐赤莲华上。次前一菩萨通身黄色。头有少许黄菊华冠。右一耳中有白宝环。回面向后。状似共后菩萨语形。中乳房大。以轻白褺络其膊上。右手屈臂。引向外边把一黄物。其所把物状似断绳。其物两头有小菊华。相连成绦。俱垂向下。左手屈臂在于心上。手掌向外。以大母指头指相捻。中指无名两指皆屈。小指直竖。着朝霞裙。交脚而坐青莲华上。其像侧相。布以绿地。像上侧相两边。画着须陀会天。在青云间。各以华鬘两手垂把。来趣像上而作供养。其像两边有贝多树及山形等。其像华坐下着宝池。次右厢着一小童子。头戴华冠通身黄色。以杂彩褺间色缦跨峻跪而坐。将以华鬘来助供养。

　　金刚啰阇一切见法印咒第一

　　仰右手掌。以捺左手掌背。即以右大指。逆叉左小指下。以左大指叉右小指上。手背相着。余三指皆直申博手背。咒曰唵(一)跋折[口*路](二)波婆(去音)夜(三)莎诃(四)

　　是法印咒。若作金刚法。先以此法而作供养。一切金刚皆生欢喜。

　　金刚藏大心法印咒第二

　　反钩二无名指在掌中。右押左合掌。二中指二小指直竖头相拄。小曲开二头指。二大指直竖并着咒曰。

　　那(上音)谟(上音)啰(上音)怛那(二合)跢啰(二合)夜耶(一)那谟室旃(二合)茶跋折啰波拏曳(二)摩诃药叉斯那波多曳(三)唵(四)跋折啰战茶(五)萨婆突瑟吒(二合)安驮迦(上音六)诃(上音)那驮诃钵者思(二合上音七)唬呜吽(八)泮泮泮泮(九)

　　是法印咒。名金刚藏大心法印咒。一切皆用。若人欲作金刚法者。先作此印诵咒护身。一切无畏。若治一切鬼病时气牛马等患疫病之时。于城门外作大水坛。坛中心着一大水尊受四五升许。满盛净水。以此印咒一百八遍。其坛四角安四盘食。于坛四边散种种花。其坛左右各安一柱。柱上横延绳子一条。于其绳上悬青柳枝。于左柱边布着一座。咒师坐上诵咒。坛中饮食尽擎弃却。将其水尊移着柱下。驱患牛马。过于坛中心。咒师取其柳枝咒。以柳枝取其尊中水。次第洒其牛马身上。其病即愈。

　　金刚藏结界法印咒第三

　　仰两手以四指相钩。仍以右钩左。即以大指。各捻自无名指甲上咒曰。

　　唵(一)枳唎枳唎(二)跋折啰药叉(三)盘陀盘陀(四)吽(五)诃(上)(六)

　　是法印咒。若作金刚法。当作此印咒。结界护持然后作法。一切无畏。若以是咒印。或咒灰水白芥子等。皆须以印印拄。咒之三遍七遍。并皆得用。若于四方及之上下。所有一切诸恶鬼神。悉散出去。后作前印更重结界。起立正面向东。从身左边。以左脚头在前竖着。次以右脚横博左跟。如丁字形而行右转。每至一会一匝。头时及之门户皆作金刚大嗔形势。怒眼[齒*堯]齿面作嗔色。如是三匝。后用军荼利大身法。重结其界是法成就。

　　金刚藏法身法印第四(亦名五股印也)

　　反钩二无名指在掌中。右押左合掌。以二中指二小指。直竖头相拄。二头指小曲。附中指侧。二大指直竖并着。头指来去(咒同前护身咒)

　　是一法印若有人受持金刚法者。日日洗浴着新净衣。而作此印诵前护身。咒在于佛前供养一切诸佛菩萨。诸佛菩萨常生欢喜。感得十方一切金刚。常来加护助行者力。

　　金刚藏心法印咒第五

　　反叉左右头指已下四指在掌中。左大指直申。右大指屈入掌中合腕咒曰。

　　唵(一)跋折啰直迦(二)三摩咩鸠鲁(轻呼三)莎诃(四)

　　是法印咒。若欲作一切金刚法者。先请金刚安置坐竟。即作此印诵咒后。作金刚法者皆得有验。

　　金刚藏散华法印咒第六

　　两腕侧并二大指。各捻二小指甲上。以二无名指侧头相拄。二中指头指各直向前。磔竖不相近咒曰。

　　唵(一)跋折路(二)波婆(去音)夜(三)莎诃(四)

　　是法印咒。若欲供养金刚。无香华时。当作此印而诵咒者。一切金刚皆悉欢喜。

　　金刚藏吉唎法印咒第七(亦名须婆印咒唐云印王)

　　反叉后二指于掌中。竖二中指头相拄。两头指各屈在中指背。离中指一分许不着。并二大指。各捻中指中节上。头指来去咒曰。

　　唵(一)苏雄(二合去音)婆(上音)儞(二)苏雄(二合去音)婆(上音三)呜吽吽吽吽(四)泮泮泮泮(五)莎诃(六)

　　是法印咒。若能日日在于佛前及道场所。而作此印诵咒之时。常得一切金刚欢喜。若供养竟。发遣一切佛菩萨已。咒师即以右手大指与无名指。捻取少灰咒之七遍。用点顶上及左右膊心颈眉间发际等上。名作护身。一切无畏。一切鬼神不得近人。又以此印治一切鬼病。若欲卧时洗手漱口。即用此印咒三七遍。护身卧者。夜卧之处一切不畏。若人夜梦共女交通失不净者。取五色线而作咒索。一咒一结如是结满一百八结。着新净衣。用前咒索系其腰上。护身诵咒而卧眠者。即无此事。又用此法而作结界。又作此法一切欢喜。

　　金刚藏咒王印咒第八

　　反叉后二指在掌中。并竖二中指头相拄。小曲二头指。各在二中指背。头当中指第三节背。莫着少许。并二大指头捻中指第二节。头指来去咒曰。

　　唵(一)苏皤(二合)悉地(二合)迦啰(二)啰(上音)叉(初沙反三)莎诃(四)

　　若咒师日日作一切供养法时。发遣已竟。以右手大指无名指。捻灰少许咒七遍已。如前点顶左膊右膊心上颈下眉间发际。而护身者一切无畏。

　　金刚藏大身法印咒第九

　　左右二手总反叉。后四指在掌中。以二大指屈入掌中。露节背。二肘向下相拄咒曰。

　　那(上音)谟(上音)跋折啰西(上音)若(若冶反下同)耶(一)萨婆帝哩(二合)卢迦(吉阿反)奢阇(二合)若耶(二)钵罗涉筏(二合)唎多奢闇(二合)若耶(三)跋折啰迦那迦(四)目底伽棱(轻呼)吉唎(二合)多(五)设唎(二合)啰(去音)耶(六)摩诃婆罗(去音)耶(七)摩诃毗陀(地夜反)耶(八)翳醯翳醯(九)紧之啰也栖(十)婆伽婆(上音)底(十一)跋折啰跋尼必唎(二合)曳(十二)摩诃跋折啰娑儞醯(十三)阿那(去音)夜阿那(去音)夜(十四)伽罗曳囊卑迭(十五)羝登(大登反)揭罗詌(十六)阿那(去音)夜阿那(去音)夜(十七)试揭嚂(二合下同)试揭嚂(十八)曳迟提(去音)婆(十九)那(去音)伽(二十)药叉(二十一)乾闼婆(二十二)阿素啰(二十三)迦噜荼(二十四)紧那(上音)啰(二合)(二十五)摩睺啰伽(二十六)啰刹娑(二十七)毗舍遮(二十八)鸠槃茶(二十九)忧摩陀(三十)阿婆三磨(二合)啰(三十一)毗那夜迦(三十二)布单那(三十三)夜多啰(二合)悉铁(二合)多(三十四)夜多啰(二合)怛那(二合)怛杜卑(三十五)阿那(去音)夜阿那(去音)夜(三十六)施揭嚂施揭嚂(二合上下皆同三十七)俱卢俱卢(三十八)末卢都卢(三十九)讫柳(二合)嘘拏(二合)讫柳(二合)嘘拏(二合)(四十)摩他摩他(四十一)钵他钵他(四十二)跛陀跛陀(四十三)驮(重呼)摩驮(重呼)摩(四十四)富罗富罗(四十五)娑(上音)陀(上音)娑陀(四十六)棱(轻呼)伽棱(同上)伽(四十七)阿比舍阿比舍(四十八)跋折啰西(上音)若(尼遮反四十九)阿知若(二合)波夜提(五十)莎诃(五十一)

　　是法印大咒。通一切用。若有人能日日洗浴。入道场内。佛菩萨前。作印诵咒供养之时。是人感得一切诸天及诸魔王及鬼神等。若闻是咒。一切皆发菩提之心。慈悲柔善不生恶念。是诸金刚威神力故。亦通疗治一切鬼病。一切诸佛菩萨等众皆大欢喜。又若病人口中血出。若妇人身月水不绝日日数来。印粳米咒。洗取其汁。汁中和蜜。与妇女服即得除愈。咒之三遍。

　　金刚藏头法印第十(诵前大咒)

　　反钩二无名指在掌中。右押左合掌。以二中指二小指竖头相拄。屈二头指头。以押二大指甲。

　　是一法印。若有人患头痛者。应作此印诵前咒。打头痛即差。

　　金刚藏顶法印第十一(诵前大咒)

　　准前头印。上唯改二头指。捻着二中指背上第三节。

　　是一法印。若人欲步远道行者。先私房中作此印已诵前大咒二十一遍。即以此印摩自脚底。然后行者脚即不痛。若骑马去者。亦依前法印摩马脚。然后行者马脚不痛。

　　又若在道及一切处。欲吃食时。先以碗中满盛净水。兼着少食。搅水食咒。泮与鬼等一切众生悉令饱满。数数诵咒然后去者。一切水陆道路中贼。禽兽等难即无所畏。

　　金刚藏口法印第十二(诵前大咒)

　　准前顶印。上唯改。于二虎口中。各出二无名指头。二大指并小屈头。二头指相离。复勿着于大指头。作此印已。起以左脚指头向前。右脚指头向右。斜身而立(如唐丁字)即举此印当右乳上。莫令着乳。面向左斜。开口又大张眼。大杀怒形如金刚面。

　　是一法印。可用降伏一切天魔及诸外道。一切大力鬼神见者。皆生恾怕一时散灭。亦可疗治一切鬼神病者大验。

　　若十月十三日腊月十五日。于净室中庄严道场。而作水坛悬诸幡盖。于坛中心着一水罐。满盛净水中着五谷。青柏竹叶塞其罐口。以绢片束。然后安金刚像。结界护身。复安火炉。取薰陆香沉水香安悉香三种。捣和为丸。大如小枣一千八个。至日午时。咒师洗浴着新净衣。入于道场结界护身。请金刚王安置坛中。种种供养。于火炉中画作华座。于华座上请金刚王。安置座已。取上香丸。一丸一咒投火中烧。如是烧尽一千八丸。金刚像上金刚王现。问行者言汝欲何法。是时行者即把香炉。随意答者即得大验。

　　金刚藏降魔法。

　　金刚藏跋折啰法印咒第十三

　　先以右手大指。捻小指无名指中指等甲上。左手亦然。相环竖二头指　咒曰。

　　唵(一)[虎*牛][虎*牛](二)阇(三)

　　是法印咒。疗一切鬼病用之大验。

　　金刚藏缚法印第十四(诵前大咒)

　　准前顶印。上唯改二头指。向中指后。绞头相捻着。

　　是一法印。若疗病时。用此印缚一切鬼神。诵前大咒鬼病即差。

　　金刚藏箭法印咒第十五

　　左右头指相逆钩之。以中指已下三指。握大指为卷。以右腕背。押左腕上。其两头指头。形如箭筈。跪地咒曰。

　　摩婆鸡那(去音)悉底(二合)羝跛范(布荫反一)跋折啰波(去音)尼(二)阿罗詌(三)跢侄他(四)目[仁-二+企]卑呬(喜伊反下同)尼(五)都呬尼(六)跋啰摩(去音)唎(七)富啰末唎(八)阿吒(九)末吒(十)摩吒尼(十一)都啰都啰(十二)都吒都智尼(十三)莎诃(十四)

　　是法印咒。若人患一切鬼病。作此印已。左膝跪地。印当痛处。咒师心中。作破鬼想。与其诵咒皆悉除差。

　　金刚藏槊法印咒第十六

　　屈右手无名指小指。以大指押甲上。中指头指直竖。左手亦尔。屈右臂。手腕覆当胸上横着。左臂直申向左。一如执槊形咒曰。

　　唵(一)帝哩(二合)布啰(二)那舍尼(三)莎诃(四)

　　是法印咒。若人患神鬼等病者。用结此印。即起以左脚斜立。如捉槊形。心作破鬼想。至心诵咒鬼病即差。

　　金刚藏刀法印第十七(诵前槊咒)

　　准前槊印。上唯改左手。屈臂向身。当胸上横着。指头向右肩。右手申臂向上。腕向前立地。是一法印。若人患鬼神等病。当结此印。即起立以右脚斜立。似向病儿斫之即差。

　　金刚藏可吒(二合)傍伽印咒第十八(亦名期克一切鬼印咒上可字全吒字半音)

　　以左右二手后三指。俱把卷。以大指押中指节上。头指直竖。以左手印。中立着跋折啰。屈肘覆掌。当心上横着。以右手侧直竖之。当右肩外。起立乃左脚向左。曲膝立之。右脚直立溢身面向左咒曰。

　　那(上音)谟(上音)啰(上音)怛那(二合)跢啰(二合)夜耶(一)那谟(上同)室旃(二合)茶跋折啰波拏曳(二)摩诃药叉斯那波跢曳(三)跢侄他(四)唵(五)加吒加吒(六)摩吒摩吒(七)盘阇盘阇(八)吉唎(二合)吒吉唎(二合)吒(九)阿比舍阿比舍(十)者啰者啰(十一)朱摩(去音)耶朱摩(去音)耶(十二)朱嚂讫柳(二合)嘘拏(二合)(十三)莎诃(十四)

　　是法印咒。若人患鬼神病者。当作此印。以起嗔色。当病人前。立诵咒者。是诸为病鬼神等类。悉皆散走。

　　又咒钵。时取一净铜碗。满盛净灰。咒三七遍。令一小儿净洗浴已。着新净衣峻坐其上。当令两手牢捺碗唇。咒师右手把香炉。烧安悉香咒之弹指。如是数数诵咒弹指。更加诃之。若欲捉贼。随所疑人坐钵四边。若钵至身更咒不去。当知此人即是贼也。如其身无。以意标记贼坐之处。所咒之钵随意住处知即是贼。若总不知处。随钵至处知即是贼。

金刚藏眷属法印咒品第二(丹无第二)

　　金刚摩磨(去音)鸡法印咒第十九(名金刚母丹第一)

　　以二无名指头指。各右押左屈在掌中。二小指各并直竖头相拄。以二大指齐并竖之。勿令与头指相着。大指来去咒曰。

　　唵(一)孤兰怛哩(二)盘陀盘陀(三)莎诃(四)

　　是法印咒。名为金刚母法。若作金刚法。乃至欲作军茶利等金刚法者。先请此母安置供养。即得一切金刚欢喜行法有验。

　　摩磨鸡法幢印第二十(丹第二不见咒)

　　左右中指以下三指。屈在掌中。左头指少曲竖。右头指大曲竖。头离大指二分许。并竖二大指。

　　摩磨鸡戟印第二十一(丹第三不见咒)

　　左右头指中指小指。反叉在掌右押左曲竖。二无名指头相拄。二大指向外相叉。右押左合腕。

　　金刚母瑟羝法印咒第二十二(丹第四亦名金刚儿法亦名使者法亦名摩帝那法)

　　以两手相背。以右腕押左腕。以头指中指无名指。各押大指为卷。两手俱同。以二小指逆相拓绞咒曰。

　　那(上音)谟(上音)啰(上音)怛那(二合)跢啰(二合)夜耶(一)那(上音)谟(上音)室旃(二合)茶跋折啰波拏曳(二)摩诃药叉栖那波跢曳(三)摩羝跋折唎(四)跋折唎尼(五)跋折啰嚟(六)三摩(去音)罗(七)三摩(去音)炎(八)毗离毗离(九)支离支离(十)主噜主噜(十一)加吒加吒(十二)那(上音)谟(上音)苏都(二合)羝(十三)摩诃社地阿目剑迷(十四)羯网俱(上音)嚧(十五)诃(上音)那诃(上音)那(十六)驮(去音)诃驮(去音)诃(十七)般者般者(十八)跋折啰驮(去音)唎(十九)跋折哩尼(二十)虎噜虎噜(二十一)悉陀室旃(二合)茶(二十二)跋折啰傍(去音)尼(二十三)啰(上音)怛若(二合)波夜提(二十四)莎诃(二十五)

　　是法印咒。名为金刚儿法。若有人能日日诵是咒。满十万遍者。当于道场作四肘水坛。其坛无门。于坛中心作一华座安母瑟羝金刚。着五水罐。四角各一中心一罐。其罐口中。皆以柏叶梨枝塞之。以生绢三尺束其柏叶。唯烧安悉香。然十盏灯。种种饮食共盛十盘。坛西面外如近南边。安着火炉。胡麻稻谷华相和。烧之供养。请母瑟羝安置座已。咒师手把胡麻等物。诵咒一遍一投火中。如是数满一千八遍。即得灵验。一切鬼病亦悉除愈。如不差者三日作法。第三日夜缚三草篆。其草篆中多插松明。与作大法。种种法尽。将其病人至于宽处。面向西坐。咒师把草以拄取火。急急诵咒咒声莫绝。把火右绕病人三匝。令病人举头看咒师。咒师两手把火。面作嗔色。至心诵咒。以草火略病人头上。窜过后更续拄火。度与咒师。咒师把取依前绕窜。尽三草竟。其病当时决定即差。与作护身。若是鬼神病无不差者。如不差者即是业报也。

　　金刚商迦罗大心法印咒第二十三(丹第五此是金刚藏大女法印有十咒有四)

　　反叉两手中指以下三指。在掌中右押左。并竖二大指。附着右中指上。以二头指。双屈中节。头相去一分许。不相到。又去二大指亦一分许。不相着头指。合腕。大指来去咒曰。

　　那(上音)谟啰(上音)怛那(二合)跢啰(二合)夜耶(一)那(上音)谟(上音)室旃(二合)茶跋折啰波拏曳(二)摩诃药叉(初沙反下同)栖那波跢曳(三)那(上音)谟跋折啰商迦罗(去音)耶(四)拔折啰波尼(去音)写(五)磨(去音)怛[口*梨](二合)怛写那无悉讫梨(三合)埵(六)一昙阿毗舍南(七)跛啰(二合)薄叉咩(长音八)曳那毗勤叉(九)阿毗室哩(二合)底(十)跛罗耆婆(十一)醯(上音)哩跋折梨(十二)徙哩跋折[口*梨](十三)阿那(去音)夜跋折[口*梨](十四)悉怖(二合)吒耶拔折[口*梨]那(十五)啰(上音)叉啰(上音)叉(十六)么么(十七自名)阿谟迦(上音)写(十八他名)徙殿睹曼跢啰(二合)跛陀(十九)莎诃(二十)

　　是法印咒。名为金刚藏大女心法。若有人能受持者。可于佛前日日烧香。供养诵咒满十万遍。得种种利益。亦能除灭一切诸病。悉皆有验。

　　又商迦罗心法咒第二十四(丹第六用前印)

　　咒曰。

　　唵(一)拔折啰(二)跋折唎儞(三)婆伽婆(去音)底(四)跛折啰商迦礼醯(上音五)盘陀盘陀(六)僧伽吒耶(七)跋多啰啰(上音)帝(八)莎诃(九)

　　是一法咒。若人欲作商迦罗法及疗病者。日日供养烧安悉香。亦着饼果种种盛盘。至夜然灯。于道场中即作身印。应当至心诵此咒。满一百万遍。其法即成。后但欲用。举心作印诵咒即来。若不遣去。终不去离。若欲发遣。须诵此咒发遣。即知大大有验。

　　商迦罗小心法印咒第二十五(丹第七)

　　仰右手四指。屈密相着。以大指近头指相附。一如盛水不漏咒曰。

　　唵折跋啰商迦(上音)里(二)诃(上音)那(上音)诃(上音)那(上音三)盘陀盘陀(四)讫柳(二合)嘘拏(二合)讫柳(二合)嘘拏(二合)(五)吽(六)泮泮(七)莎诃(八)

　　是法印咒。若有人卒得鬼病。不知好恶痛痒之处。以印盛水诵咒七遍已。泮打病人面及心上。但有痛处皆得除愈。其人便得苏息平复如故。大大有验。

　　商迦罗法身印第二十六(丹第八诵前小心咒)

　　反叉两手中指无名指小指。右押左在掌中。并竖二大指。又屈二头指中节。头相拄。以押二大指头合腕。大指来去。

　　是一法印。若人欲作商迦罗法。先作此印诵前小心咒。以印护身。然后方作余法。无畏亦得诸验。

　　商迦罗头法印第二十七(丹第九从此以后五印皆诵前大心咒若作坛时即诵后大咒有验)

　　准前身印。上唯改二头指头。右押左。侧着左大指上合腕。

　　是一法印。若有人病头痛者。作此法印印其痛处。数数咒之。后用柳枝打病即差。

　　商迦罗锁法印第二十八(丹第十)

　　准前身印。上唯改各屈二头指。甲背相着。即于二大指背上。着之合腕。

　　是一法印。若有人被鬼神著者。作此法印诵咒。锁着一切鬼神。其病即差。

　　商迦罗疗病法印第二十九(丹第十一)

　　准前身印。上唯改各屈二头指甲相着。又以二大指。并押于二头指侧上合腕。

　　是一法印。若有人患一切鬼病。即作此印诵咒疗之。其病速差。

　　商迦罗缚一切鬼法印第三十(丹第十二)

　　准前身印。上唯改申二中指。头相着。二大指并竖。二头指各屈中节。头相拄。以押大指头上合腕。

　　是一法印。若有人患心腹刺痛。以此法印至心系念。印其痛处一心诵咒。一切鬼神皆死病差。

　　商迦罗大结界法印第三十一(丹第十三)

　　准前身印。上唯改开头指。小曲竖之。如牛角形。

　　是一法印。若有作坛供养疗病。手结是印。从坛西门却退而行。即以此印抱于左膝。一脚绕坛行至一角。即旋一匝。四角皆然。次入坛中心。以头指相拄作印。印坛中心。诵小心咒七遍已。后作军茶利法。一切无畏。

　　商迦罗罥索法印第三十二(丹第十四诵前小心咒)

　　准前结界印。上唯改各屈二头指。其头各入于大指内根底合腕。

　　金刚商迦罗大咒第三十三(丹第十五)

　　咒曰。

　　那(上音)谟(上音)啰(上音)怛那(二合)跢啰(二合)夜耶(一)那(上音)谟(上音)室旃(二合)茶跋折啰波拏曳(二)摩诃药叉栖那波跢曳(三)那(上音)谟(上音)跋折啰商迦罗(去音)耶(四)迟泮多跢耶(五)摩诃婆罗(去音)耶(六)毗陀(地耶反)啰阇(上音)耶(七)婆(二合)罗涉婆(二合)哩多(八)摩诃迦利曳(九)赞檀那陀摩迦露摩(上音)曳(十)难地鸡湿婆(二合)啰(十一)商俱吒(二合)羯剌那(十二)比唎(二合)耶曳(十三)毗陵岐唎致么(十四)奴知(二合)若跢曳(十五)提婆(十六)那(去音)伽(十七)药叉(十八)乾闼婆(十九)阿素啰(二十)伽[口*路]罗(二十一)紧那(去音)啰(二十二)摩休啰(上音)伽(二十三)[口*梨]师伽(去音)那(二十四)布自多(去音)曳(二十五)阿徙母娑罗(二十六)跋折啰婆(去音)罗首波赊(二十七)苛吒(二合)谤伽(二十八)侄唎(二合)首罗(二十九)赊吉羝(二合)(三十)佉頞伽(二合)波赊(三十一)婆啰(二合)输诃(上音)悉多(二合去)曳(三十二)婆衍那伽(去音)曳(三十三)侄哩(二合)儞跢啰曳(三十四)遮咄波多啰(二合去)曳(三十五)遮咄邓瑟吒(二合)吒吒曳(三十六)乌噜陀鸡师曳(三十七)婆罗涉婆哩(二合)多(三十八)儞多罗曳(三十九)尸皤(二合)娑(去音)那婆私儞曳(四十)迦婆罗诃悉陀(二合去)曳(四十一)部多闭[口*例](二合)多(四十二)茶枳尼毗[口*梨](二合)夜曳(四十三)夜摩婆岐儞曳(四十四)伽迦(上音)那昨[口*梨]儞曳(四十五)期罗于瑳迟迦曳(四十六去音)啰嚧迟啰(四十七)婆娑奴立多(上音四十八)伽怛唎(二合)曳(四十九)那(去音)啰那(去音)唎(五十)波首摩醯(去音)赊(五十一)婆娑(长引)悉痴(痴阿反二合)末侘(茶诃反五十二)斫迦唎(二合)拏(五十三)迦婆罗诃悉陀(二合去)曳(五十四)思蝇(二合)伽(五十五)毗耶(二合)羯(二合)(五十六)地比迦(五十七)摩利谢噜噜迦(五十八)婆休毗比陀(五十九)羯唎多(六十)部多波罗诃悉多(二合)(六十一)吒诃婆那陀(去音)曳(六十二)摩达唎(二合)伽那(六十三)布自多(去音)曳(六十四)那么悉羝(六十五)翳(去音)醯翳(去音)醯(六十六)婆伽婆(去音)帝(六十七)跋折啰谤儞摩羝那(六十八)跋折啰写那摩羝那(六十九)跋折啰设儞摩羝那(七十)跋折啰央俱(去音)施摩羝那(七十一)跋折啰谤尼摩羝那(七十二)跋折啰商迦啰耶毗知耶(二合)摩羝那(七十三)跋折啰商迦罗毗知耶(二合)啰阇摩羝那(七十四)登施摩(二合)罗(七十五)三么焰婆伽婆(去音)帝(七十六)萨多陀吉唎担(七十七)倍娑量怛他伽(上音)多(七十八)娑弥辈(七十九)提婆(八十)那(去音)伽(八十一)药叉(八十二)乾闼婆(八十三)阿素啰(八十四)伽[口*路]罗(八十五)紧那(上音)罗(八十六)摩休啰(上音)伽(八十七)悉驮毗知耶(二合)陀啰(八十八)三摩婆曳(八十九)担三摩罗醯(九十)羝那萨羝那(九十一)羝那三摩曳那(上音)醯(九十二)婆伽婆帝(九十三)伽罗赊(九十四)伽罗赊(九十五)伽罗赊(九十六)羯吒(九十七)羯吒(九十八)羯吒(九十九)么吒(一百)么吒(一百一)么吒(一百二)泮(一百三)泮(一百四)泮(一百五)跋折啰商迦罗耶(一百六)莎诃(一百七)素跋折啰商迦罗耶(一百八)莎诃(一百九)迦利曳(一百十)莎诃(一百十一)摩诃迦利曳(一百十二)莎诃(一百十三)迦唎迦唎(一百十四)摩诃迦唎曳(一百十五)莎诃(一百十六)摩利曳(一百十七)莎诃(一百十八)摩诃摩利曳(一百十九)莎诃(一百二十)摩利摩利(一百二十一)摩诃摩利曳(一百二十二)莎诃(一百二十三)翳(去音)醯翳(去音)醯(一百二十四)婆伽婆(去音)帝(一百二十五)跋折啰商迦礼(一百二十六)施迦嚂(一百二十七)伊昙咩(一百二十八)羯网俱噜(一百二十九)跋折啰商迦罗(一百三十)阿知若(若冶反二合)波夜底(一百三十一)莎诃(一百三十二句)

　　是大法咒。用前五印作法受持。即得成办。若诸持戒行者。能发慈悲怜愍一切。广为救护可立道场。日日洗浴着新净衣。对佛菩萨前设弘誓愿。愿我救度一切众生。及能拔除自身苦恼。启白已竟烧安悉香。及着华水饼果油灯种种供养。以至诚心七日七夜诵此大咒。及以时时作前五印数数忏悔。日满以后即记遍数。要数满足十万遍。掐珠为记。遍数满已。然后取日作受法坛。供养作法竟。于后即得种种有验。

　　商迦罗受法坛。

　　若人欲得跋折啰商迦罗验者。先日日作种种供养。烧安悉香。请商迦罗安置坐竟。当诵心咒满十万遍。发愿救护一切众生。然后豫觅清净之处。置立道场一如上法。其法当取月十五日。香汤洗浴着新净衣。于道场所悬诸幡盖。及供养具华香等物备办已竟。其道场中作四肘坛。用白赤黑三色作之。坛中心安商迦罗像。若无像者。作印请唤商迦罗。坐莲华座上。安置亦得。或于地上画着亦得。东方画着跋折罗形。北方画着铁连锁形。南方画着可吒谤伽印形。其印形者。画作人面形。其面头上画着跋折啰形。立着头上。勿作其身形代其。身者画作杖形其杖。头上着彼面形。作其杖形如锡杖茎。其面头上画作头发。散垂下之。右耳画着金钏。形如坛法上火天神面上着金钏。似细腰鼓。西方安咒师座。于其坛上安八盘食。种种上味饮食共盛。灯十二盏水罐九口。其罐各别满盛净水。用青柏叶梨枝竹叶塞其罐口。各以三尺生绢系枝。其坛中心着一水罐。四门四角各着一罐。坛西门南安一火炉。颇俱木柴取两三朿(唐云谷木)胡麻粳米酥蜜相和。用前心咒一百八遍。亦用此咒咒安悉香一百八遍。拟烧供养。种种办已。月十五日。咒师更以香汤洗浴着新净衣。入道场中作印护身结界已竟。烧香发愿法事已讫。作印诵咒。请商迦罗金刚安置。即以种种香华供养。作供养竟。更请商迦罗坐火炉中。咒师心想。于火炉中有大莲华。商迦罗身坐莲华上。作是想已。取前所咒胡麻粳米酥蜜食等。于火炉中然颇俱柴。少分取前所和胡麻等物。一咒一烧。如是烧咒一百八遍。又咒安悉香。一咒一烧如是烧满一百八遍。后烧酥蜜一咒一烧一百八遍。如是香华香水等物。种种饮食供养已竟。其道场西。去坛可有三四步地。作一水坛。其坛之上着一床子。令受法人坐床子上。即擎水罐灌。其顶上。令受法人心口发愿。愿我弟子某甲。当行商迦罗金刚法。救护一切众生之类。愿诸金刚。皆赐弟子某甲种种信验。发是愿已。即与护身着新净衣。将入道场三礼佛讫。更与护身作印诵咒发遣已竟。从此以后种种用之皆得效验。若欲疗病。犹如猛火烧于干草。若汤沃雪有如是力。

　　咒师若欲治病者。于病人边作二肘水坛。咒白芥子散于十方结界。坛中心着一盘饼食。着一钵饭一钵净水。病人于坛西门边住。面向东坐。咒师手把白芥子。咒三七遍以打病人头上。然后火烧白芥子。并咒三七遍已。更诵大咒。以柳枝打病人者。其病即差。若一日不差三日作法。决定即差(从此以下央俱施法)

　　金刚央俱施法身印咒第三十四(丹第十六名金刚藏小女法有七印唯有二咒)

　　反叉二无名指二小指。在于掌中。竖二中指头相拄。以二头指[打-丁+必]在二中指背后。当第三节下头相拄。并二大指。各附中指上合腕。大指来去咒曰。

　　那(上音)谟(上音)啰(上音)怛那(二合)跢啰(二合)夜耶(一)那(上音)谟(上音)室旃(二合)茶跋折啰波拏曳(二)摩诃药叉栖那波跢曳(三)唵(四)跋折啰央俱施(五)阿迦(上音)茶(六)毗迦(上音)茶(七)阿迦[口*梨]沙(上音)耶(八)跋折啰央俱施那(九)莎诃(十)

　　是法印咒。名为金刚王小女法身印咒。若人欲作央俱施法事供养者。先以此印。诵咒护身及结界已。又作是印即诵此咒。请央俱施坐。种种供养。即得一切金刚欢喜。

　　央俱施口法印第三十五(丹第十七诵后大咒)

　　以左右小指。内双直竖右无名指。[打-丁+必]在左无名及中指背已。即向头指中指岐间入。又以左无名指。从右中指无名指岐间出之。即入食指中指间。二中指直竖头相拄。二食指各屈。钩无名指头。并二大指。直竖头相拄。与二小指相离半寸许。

　　是一法印。制伏一切鬼神言语妄说谄曲。作此印已诵后大咒。更不敢语神病即差。

　　央俱施牙法印第三十六(丹第十八亦名急缚鬼印)

　　并竖二小指头相着。反叉二无名指。在于掌中右押左。头向虎口出。并竖二中指头相着各。[打-丁+必]二头指。在中指背上。头当第三节捻之并竖二大指合腕。

　　是一法印。有人病患。所有痛处。当作此印诵后大咒。以印痛处其病即差。

　　央俱施钩法印第三十七(丹第十九诵前心咒)

　　屈左右二小指于掌内。以大指押其甲上。直申中指。才屈头指附中指侧上举臂。当眼耳中间。指头横着向前勿着面。

　　是一法印。若有鬼神难调屈伏。不受追唤者。当立地作印。诵前心咒七遍追唤。应声而至。到已任为别法。示语降伏。事了然后发遣。持法之人必须解此。其法印咒于师大要。

　　央俱施索法印第三十八(丹第二十诵后大咒)

　　二手掌相背着。以二无名指相交。申之如绳。二中指亦尔。二小指各屈如钩。又各屈二大指。更屈二头指。各钩二大指上。状如钩形是一法印。若有鬼神。心生违逆不从佛法者。先应用前钩印唤来。来已即当作此印法诵后大咒。缚之勘问。鬼神皆伏不敢纵暴是法大验。

　　央俱施口印第三十九(丹第二十一亦名解放印)

　　以二小指。内双直竖。右无名指。[打-丁+必]左无名指中指背。向头指中指岐间入。左无名指。从右中指无名指间出之。即入食指中指岐间入。二中指直竖头相拄。二食指各屈。钩无名指头。并二大指。直竖头相拄。与小指离半寸许(是印与前不空罥索口印无别)是一法印。欲解放其前所缚鬼。用前心咒放之。

　　央俱施疗病法印大咒第四十(丹第二十二亦名缚鬼印诵后大咒)

　　准前身印。上唯改二头指。各当中指第二节前文。着之。又各屈二大指头。入掌中合腕是一法印。若欲降伏一切鬼神。及欲疗治一切病者。当作此印印其病处。诵后大咒七遍。即差。

　　央俱施大咒咒曰。

　　那(上音)谟(上音)啰(上音)怛那(二合)跢啰(二合)夜耶(一)那谟(同上)室旃(二合)茶跋折啰波拏曳(二)摩诃药叉栖那波跢曳(三)唵(四)跋折啰央俱施(五)迦比罗鸡施(六)跢智跢智(七)遮智遮智(八)粗智母智儞(九)迦嚧迦(上音)知(十)摩嚧迦(上音)知(十一)武知跋折唎(十二)摩诃毗住噜例(十三)豆鸠豆鸠(十四)素武素武(十五)素噜素噜(十六)娑啰娑啰(十七)毗娑啰毗娑啰(十八)呜吽呜[合*牛](十九)呜[合*牛]呜[合*牛](二十)泮泮泮泮(二十一)郁住呼(二合)迟羝(二十二)诃罗诃罗(二十三)凭(比应反)伽(去音)例(二十四)遮智毗遮智(二十五)娑婆(去音)罗(二十六)毗狄(去音)例萨婆地婆那(去音)伽(二十七)波啰(二合)诃啰(去音)那(二十八)么夜三么地(二十九)[口*梨]地(二合)陀翼计治(二合下同三十)素狼(去音)计冶(二合)(三十一)俱狼(去音)计治(二合)(三十二)跋折啰胡泥(上音三十三)跋折啰迟唎驮娑(上音)罗波罗诃啰(上音)若(若冶反三十四)啰(上音)怛那(二合)跢啰(二合)夜地(三十五)羯啰(二合)磨致唎(二合)[怡-台+孚]羝(三十六)跋折啰陀(去音)啰(三十七)毗湿婆(二合)娑(上音)儞(三十八)阿跋啰智诃(上音)跢(上音三十九)跋啰摩啰(二合)陀(去音)儞(四十)跋折啰央俱施(四十一)阿怛若(二合)波夜底(四十二)莎诃(四十三)

　　是大法咒。异常操烈。不可卒诵。疗病至验。若有人能受持者。必须净身。护持戒行。无至染着。远离尘俗及诸秽污一切杂思。若能如是护持行者。当于日日香汤洗浴着新净衣。入道场中。烧安悉香及种种物。饮食供养结界护身。七日七夜诵是咒。满十万遍已。然后更入金刚受法坛竟。于后用法疗病之时。当立水坛。烧安悉香。多少饮食而供养已。作印诵咒疗病即差。若咒师向鬼病人边。正到之时。鬼避去者。咒师即立地。作前央俱施身印。唤其鬼神近着治之。其病即差。

　　金刚藏随心法印咒(印有十一咒有四)

　　金刚随心身法印咒第四十一(丹第二十三)

　　竖右手。从中指以下三指。直竖并相着。屈头指上节。附着中指上节。又以大指屈。押中指下节文。头指来去咒曰。

　　唵(一)枳唎枳唎(二)跋折啰摩罗(去音)耶(三)鸡利系罗(去音)耶(四)莎诃(五)

　　是法印咒。若欲作大法请随心金刚。先作此印。并诵此咒。请坐供养。即得一切金刚欢喜。后用诸法悉皆有验。

　　金刚随心掷鬼法印第四十二(丹第二十四诵前小心咒)

　　以左手无名指。共大指相捻。向上掷手。即成掷印。

　　金刚随心轮法印第四十三(丹第二十五诵前小心咒)

　　平右手掌。向下摩病人头上。即成轮印。

　　金刚随心槊法印第四十四(丹第二十六诵前小心咒)

　　以右手小指。直竖。余三指屈向掌。以大指押上。

　　金刚随心降魔法印第四十五(丹第二十七诵前小心咒)

　　以右手押左手背。仍以右大指向左小指下。左大指向右小指上。皆上下相叉。

　　是四法印。皆诵前小心咒。悉能降伏一切诸魔。一切大毒恶鬼神等。亦能摧碎百千万亿野叉罗刹。及行病鬼。并诸外道劳度叉等。皆悉退散。若有病者。以印作法诵咒。印病即当除差。

　　金刚随心缚鬼法印咒第四十六(丹第二十八)

　　以左右手后二指。向内相叉右押左竖。二中指头相拄。以二食指[打-丁+必]在中指背。头相掩。以二大指附着二中指下节文咒曰。

　　唵(一)跋折啰但地(二)陀啰尼车夜多(三)湿闭(二合)底(四)呼卢呼卢(五)曼怛啰(二合)跛陀(六)莎诃(七)

　　是法印咒。若有病者。当用此印诵咒。缚鬼已。次更咒白芥子一咒一烧。如是烧满一百八遍。一切鬼神皆悉退散更无住者。病即除差。

　　金刚随心大法身印咒第四十七(丹第二十九)

　　先以右手。把左臂肘后。复以左手。把右臂肘后已。起立举印。安头上。勿令着头。并脚齐指端身咒曰。

　　那(上音)谟(上音)啰(上音)怛那(二合)跢啰(二合)夜耶(一)那谟(同上)室旃(二合)茶跋折啰波拏曳(二)摩诃药叉栖那波跢曳(三)跢侄他(四)只跢啰(二合)(五)只跢啰(二合)(六)迦比啰冰伽(去音)罗(七)忽嚧(二合下同)跛娑皤嚟拏(上音八)忽嚧扑拏阿伽(上音)车(九)莎诃(十)跢侄他(十一)娑(上音)罗(上音)娑罗(十二)徙唎徙唎(十三)素噜素噜(十四)诃(上音)啰(上音)诃啰(十五)醯唎醯唎(十六)虎噜虎噜(十七)跛啰(上音)跛啰(上音十八)比哩比哩(十九)布噜布噜(二十)么啰(上音)么啰(上音二十一)蜜哩蜜哩(二十二)姥噜姥噜(二十三)者啰(上音)者啰(上音二十四)只哩只哩(二十五)主噜主噜(二十六)冶啰(上音)冶啰(上音二十七)逸哩逸哩(二十八)愈噜愈噜(二十九)伽啰伽啰(三十)只(去音)哩只(去音)哩(三十一)瞿(去音)噜瞿(去音)噜(三十二)迦(上音)啰(去音)迦(上音)啰(上音三十三)枳哩枳哩(三十四)矩噜矩噜(三十五)跢啰(上音)跢啰(上音三十六)底哩底哩(三十七)睹噜睹噜(三十八)罗(上音)瞿(上音)罗(上音)瞿(上音三十九)诃(上音)那诃(上音)那(四十)驮(去音)诃(上音)驮(去音)诃(上音四十一)跛者跛者(四十二)讫柳(二合)嘘拏(二合)讫柳(二合)嘘拏(二合)(四十三)跢么跢么(四十四)嗔驮嗔驮(四十五)么他(上音)么他(上音四十六)频驮频驮(四十七)制厌(二合)婆制厌(二合)婆(四十八)盘阇盘阇(四十九)盘驮盘驮(五十)么唎驮么唎驮(五十一)跛啰(二合)么唎驮跛啰(二合)么唎驮(五十二)唠驮啰(上音)唠驮啰(上音五十三)诃(上音)那诃(上音)那(五十四)萨婆比知那(上二合)毗那药迦吽(二合)(五十五)婆(上音)施迦噜迷(五十六)萨婆悉怛哩(二合)(五十七)补噜(二合)沙(上音)(五十八)跢啰(二合)迦(上音)(五十九)陀唎迦(去音)那[合*牛](二合)(六十)虎噜虎噜(六十一)徙驮室旃(二合)荼皤阇啰达(去音)啰(上音)(六十二)跋阇啰波拏曳(六十三)罗(上音)肾若(若冶反)波夜底(六十四)莎诃(六十五)

　　是法印大咒。能伏一切若天若龙。若诸外道若神若鬼。若药叉若罗刹若乾闼婆鸠槃荼等。种种杂类为不善者。及与人作病患鬼神为障难者。闻是咒声。皆悉倒地闷绝而死。虽有苏者。远走他境。不敢侵暴作诸留难。一切之法起心作者。立皆成办诵咒之时。必须当作后大身印。须与嗔色。为此悉能摧伏一切。大有灵验。

　　若人欲得受持此咒。应当诣于舍利塔前。以好香花供养金刚。日月蚀时当诵此咒。乃至日月还放复生。方可休息。其法即成。一切所求疾得称遂。若欲作法。烧安悉香。种种妙花饮食供养。庄严坛法如下所说。

　　金刚随心疗一切难伏鬼病大法身印第四十八(诵前大咒)

　　先以左右手。各屈头指已下四指。作卷入掌中。竖二大指已。起立。举右手印。努向头上。以向下打一切鬼势。以左臂覆。正当心上。莫令着心。又以左脚直努而斜。以右脚屈膝溢身。向右努之。面向左看。而努两眼。是一法印。若作伏除一切天中飞行大魔罗刹鬼神。及有上下四方住者。作此一法。一切皆灭无能成办作障碍事。治病处用作是法时。咒声莫绝仍起嗔色。一切有验。

　　金刚大嗔结界法身印第四十九(丹第三十一诵前大咒)

　　先以左右手中指以下三指。向外相叉。令指博着手背。竖二头指。屈二大指。努勿着头指已。起立举印。向右膊上。而斜努左脚。屈右膝才溢身。向右作大嗔面。

　　是大法身印。名大嗔法。若坛结界用护其处。一切诸鬼神天魔等众。皆悉倒地。各当散走而出境外。

　　金刚随心大嗔法身印第五十(丹第三十二诵前大咒)

　　先以左右手。从中指以下三指。皆向外相叉。令指皆着手背。又以二头指。向里相叉。右押左。并二大指各附二头指上已。起立举印。在右膊上。斜努左脚。屈右脚膝。努溢身向右。面向左视怒眼。

　　是大法身印。悉能摧伏一切恶魔鬼神等难。亦用治病。若以此法降伏一切鬼神天魔。皆自被缚。悉靖自死身为微尘。是三法印。皆共同诵前大咒已。通一切用种种法事。悉皆有验。

　　金刚藏密号法印咒第五十一(丹第三十三)

　　以右手叉腰。四指向前。母指向后。屈左肘在左膊上已。屈中指无名指在掌中。又竖大指头指小指已。侧头向左边。顾眄瞻视已。便作一声。状如弹舌在于颊。里作一声。已即宽步大。行右绕坛。外诵赞咒文咒曰。

　　室哩(二合)智跋折啰谤尼婆罗(上音)驮(一)摩诃毗知耶(二合)啰阇(二)波啰(二合)殿(殿烂反)多罗(三)摩诃战茶毗知耶(二合)啰阇(四)翳(去音)醯翳(去音)醯(五)婆伽畔(六)试伽囒(上音七)

　　是法印赞咒。若作一切坛法之时。种种安置已。当作此法密号一切金刚。其法每须三回作声。三度宽步。绕坛诵赞。感得十方一切金刚。一时来到助成其法。种种作者皆当有验。

　　金刚随心大恶都身印第五十二(丹第三十四)

　　右手小指入左手小指无名指岐。从后而入。右无名指在掌内。直出左手中指无名指岐。又捉其二大指。并押中指侧。

　　此印降伏八部一切所有诸鬼神等。都缚。八部诸大恶鬼。都摄一千六百诸金刚印。

　　都身印第五十三(丹第三十五)

　　右手无名指。入左手无名指背。右中指小指在下。列左腕。右手头指。相拄左手小指头。右手中指。共左手头指相钩。右手小指。共左手头指相钩。左大指入右小指无名指岐。右大指。押左头指第二节背下。

　　此印总缚一切诸鬼。又摄六百诸小印等。

　　身印第五十四(丹第三十六)

　　右手中指。入左手无名指背。横出列左腕。右手头指拄左手小指。右手大指拄左手头指。右手无名指小指。向左手掌中。及出左大指。向外掌出。

　　此印总摄八百小印。此印亦用缚一切鬼。

　　又召请随心印第五十五(丹第三十七)

　　以右手掌。押左手背。向下相叉。左手五指来去。

　　棒印第五十六(丹第三十八)

　　反叉二小指。在掌中。无名头指相叉。右押左合腕。二大指并押二头指上。

　　捉疰印第五十七(丹第三十九)

　　右手四指把卷。大指押上。左手亦尔。右捉矛助。左手捉痛处(大恶都身印以下六印与大隋大业八年十二月八日三藏昙摩岌多于洛阳上林苑译印文异印同)

　　金刚藏受法坛

　　若有沙门若婆罗门善男子等。专心爱乐我是秘密法藏神咒功德之时。可于十月十三日或复腊月十五日。清净之处。或于露地或在室中。当净修理其地。如上所说佛菩萨法。一种无别。庄严道场悬诸幡盖。种种宝物庄严之具。具办种种华香之类。于道场中作方四肘五色法坛。其坛四角四门。各着一口新净水罐。其坛中心作莲华座。其坛中心亦着一罐。其火炉边亦一水罐。其五罐等各满盛净水。兼着五谷。于其罐口。各以柏叶梨枝塞之。仍各生绢三尺系上。迎金刚像。安着中心水罐之后。若无画像。作印法请金刚。安置亦得无咎。次第安置四十九灯。五十盘中盛种种食。又以薰陆香沉水香安悉香。是三种捣共和为丸。大如小枣。一千八丸。及烧胡麻粳米酥蜜乳酪等物。其坛西门南置火炉。其炉入地作之。四面各一肘深一肘。其火炉中画作莲华。种种办讫。香汤洗浴着新净衣。入道场中。作印护身结界毕已。作印召请金刚菩萨。安置坐竟。先作华香法事供养。次作诸法印咒供养。次烧胡麻粳米酥蜜相和供养。一如上法。然后取前香丸。用大心咒。一一各别咒七遍已。投火中烧。如是烧尽一千八丸。当尔之时。金刚像上。现金刚藏王菩萨之身。问行者言。汝欲何法。是时行者即把香炉随意报答。时金刚藏王满其愿已。忽然不现。行者当时即得其验。供养毕已。次第取其坛中水罐。出道场外。诣水坛上。次第灌其受法人顶。各灌顶已。着新净衣。引入道场顶礼佛已。与作护身一如上法。发遣金刚藏王菩萨扫除处所。残食散施一切众生。尔时佛告金刚藏等菩萨摩诃萨众言。汝等眷属今献诸咒。微妙甚深希有秘密法藏。得有如是利益之事。我亦从昔已来。曾学是法皆得成就。汝等亦须坚持梵行常无退转。得无生法忍归佛法僧。恒巡六道而作护念。劝发菩提莫辞劳惮。由是汝等誓愿力故。我等赞成一切欢喜。时诸大众闻佛印可。皆大欢喜作礼而去。

佛说陀罗尼集经卷第九(金刚部中卷) 

金刚阿蜜哩多军茶利菩萨自在神力咒印品(印有二十一咒有十五十四咒是主一咒是伴)
　　尔时世尊。与军茶利乌枢沙摩等。共会宣说是。大自在威力陀罗尼法印神咒。时三千大千世界六种震动。毗那夜迦诸恶鬼神等不信敬者。生大惊怕。欲走入山不得而去。复欲入海亦不能去。无处藏避。走至佛所头面着地请佛救护。佛言住住。汝等莫怕。金刚打尔头作七分。汝等曾闻。摩诃毕伽那王。昔在于彼悉遮山中。已被金刚打杀摧碎。汝忆此不我此金刚有大力故。若复有人。诵持诸佛般若菩萨金刚天等咒法印等。日日供养广为忏悔。及欲救护一切众生厄难之时。汝等鬼神皆护助力不得恼乱。若有人等忆念此咒印等法者。汝等好看。勿使一切恶鬼神等得便恼乱。若复有人误食酒肉五辛等味。错食不净鲜血食者。汝等亦忍不得恼乱。汝等若能不违我语。当令汝等得免如是怖畏之难。

　　尔时伽那王白佛言。世尊若有人等。诵持诸佛般若菩萨金刚天等神咒印坛。常能护行诸佛法要。广设供养。我等眷属受佛教敕。不令一切恶鬼神等作诸障碍。若复有人诵持佛咒。及作印法曼茶罗者。常能供养十方诸佛般若菩萨金刚天等。我等护念。若令诵咒人起种种想。或令其病。或令眼闇。或念财色。由是想念。不令众生日日入坛。而诵佛等陀罗尼咒。及作法印。设使诵持。徒然无验。皆由诸想不能成就。若复有人。或以烧香散花设食作诸供具。为欲供养。遂被鬼神偷盗将去。使诵咒人作法不成。如是等事我悉拥护。所有恶魔鬼神等辈随逐人者。我悉遮护不令随逐。或复有人诵持我佛正法咒印。有时误犯错食杂味。及其食中有诸不净辛荤。血器臭秽气者。或复设与女人交杂。我悉不为障难所恼。皆由我护行法人故。

　　尔时金刚藏言。若复有人受持诸佛法印咒者。恐诸不净之所染着。惧犯前事。当勤洗浴。时宣禁戒。每日平旦诵咒七遍。食时亦尔。即破一切所有障碍。所作之法一切无畏悉皆成办。

　　尔时金刚军茶利菩萨等。于佛会中。说此秘密方便法已。一切诸佛菩萨摩诃萨等。皆悉印可同时赞成。我等心愿。如汝所言。汝等皆当信受作礼敬奉修行。

　　金刚藏军茶利菩萨自在神力法印咒品。

　　军茶利香炉法印第一(用小心咒)

　　仰左右手掌。两手中指无名指小指。直向上竖。背各相着二头指斜直头相柱二大指舒颊头指第二节。咒曰。

　　唵(一)阿(上音)蜜哩(二合)帝(二)呜吽(三)[打-丁+巿](四)

　　是法印咒。若作一切金刚法事。先以此印印香炉已。诵小心咒满三七遍。然后烧香一切欢喜。

　　军茶利香水法印第二(用小心咒)

　　右手五指相博。并直竖向前。以左手向外。握右手腕下。是一法印。若于供养法会坛中。以宝盆宬水。而着杂华及香末等。作此印已。印之咒水安置佛前。一切欢喜。

　　军茶利护身法印第三(用大心咒)

　　相叉二小指于掌中。以二无名指。双屈入掌中。捺于二小指叉上。合腕。竖二中指头相拄。两头指小屈曲。当中指背上节后。勿着之咒曰。

　　唵(一)户嚧户嚧(二)底瑟吒(二合)底瑟吒(二合)(三)盘陀盘陀(四)诃(去音)那诃(去音)那(五)阿(上)蜜哩(二合)帝(六)乌吽[打-丁+巿](七)

　　诵咒七遍。是法印咒。若但有人。常欲受持金刚法者。每日平旦洒手面已。即以右手掬于净水。咒七遍竟。向东散却。三遍[打-丁+巿]之。后[打-丁+巿]己身。即入房内作护身法。护身法者。当烧香已。结印不解。口诵心咒。将印顶戴。次印左肩。次印右肩。次印心前。次印颈下。次印眉间。次印发际。次印顶上。次印顶后。如是八处各三遍印。是名护身法。凡人欲作金刚法事。先印香炉。烧香已竟。手把香炉。启告十方一切诸佛。般若菩萨金刚冥圣诸天业道。一如上法。启告已讫。即作此法然后行用。一切无畏。至于作法诵咒无难。

　　军茶利辟除毗那夜迦法印咒第四

　　左手大指屈横在掌中。以左中指及无名指。握其大指。又以头指及小指。努屈向外。使头指头到中指中节侧。令小指头到无名指中节侧。即舒其臂。向右转之诵咒七遍。正作法时。以右手大指。捻小指甲上。反叉腰右侧。三指头申向前咒曰。

　　唵(一)虎吽(二)诃(上音)那(上音)社那么他(三)毗驮崩(二合)娑(上音)夜(四)乌蹉(二合)驮(去音)耶(五)呜[合*牛][打-丁+巿][打-丁+巿](六)

　　是法印咒。悉能辟除一切药叉毗那夜迦。若佛若般若若菩萨若金刚。随其欲作法会之所。皆须先作此印诵咒。一切诸恶悉即散去。成办诸事一无怖畏。犹如国王动止仪式。先当辟除然后动止。此亦如是。此印及咒。若房内用印。向头上右转三匝。诵咒七遍。若作坛时。作步臂行。绕坛三匝。从外行之。先起右脚次举左脚。咒三七遍多诵亦好。

　　军茶利金刚一字降魔王印咒第五

　　二小指掌中相钩。右压左。二无名指于中指背后相交。二中指直竖头侧相拄。二头指钩二无名指头。二大指捻二中指。头齐。以二中指大指头。拄顶上。面作嗔色咒曰。

　　唵(一)猪嚧嚧嚧嚧(二)吽[合*牛](三)[打-丁+巿](四)

　　若造一切曼荼罗处。先结此印诵咒。绕坛行道七匝。一切魔王普皆归伏。

　　军茶利结地界法印咒第六

　　先以右中指。于左头指中指岐间。向背出头。次以无名指。于左小指岐间亦尔。左中指内向。右头指中指岐间向内出头。次以左无名指。于右小指间亦尔。两小指头指竖合头。二大指亦合头。头向下。若作法时大指合头着地。翼两臂肘咒曰。

　　唵(一)吉唎吉唎(二)跋折啰覆知(二合)(三)盘陀盘陀(四)呜吽(五)诃(上音六)

　　是法印咒。能除地中彻金刚际。一切诸恶鬼神等辈。若处法会坛场之所。当作此印。诵咒七遍以印拄地。能令地上及于地下乃至彻金刚际。所有一切诸恶鬼等。皆悉散去无能作害。

　　军茶利结四方界法印咒第七

　　准前地印。唯改开二大指相去二寸。指头向身直竖。努指向右转之咒曰。

　　唵(一)萨啰萨啰(二)跋折啰(三)波啰(二合)迦(去音)啰(上)(四)呜吽(五)[打-丁+巿](六)

　　是法印咒。能除四方一切恶魔诸鬼神等。若处法会坛场之所。当作此印诵咒七遍。即以此印向于四方。随日右转。所有一切药叉鬼等皆悉退散。

　　军茶利结虚空界法印咒第八(亦名上方结界)

　　准前地印。唯改二大指。各附着头指侧上。即以此印向于头上。右旋三匝咒曰。

　　唵(一)毗悉普(二合)吒啰(上音)叉(上音二)跋折啰(三)半阇啰(四)呜吽(五)[打-丁+巿](六)

　　是法印咒。能除虚空上至有顶。一切诸魔恶鬼神等。不敢恶念。即以此印举向头上。右旋三匝诵咒七遍。天上虚空一切飞行药叉鬼等。皆悉退散。若大道场法坛之会。皆须如是三遍七遍印咒结护。第一先当择得胜地。未立规郭。即为一遍结界辟除。第二治地平正坚实。香泥涂地。且将少分名香好花供养之时。又作一遍结界辟除。第三竖立拄额。规郭。悬诸幡盖铃佩等已。又将少分名香好华。而为供养行道之时。又作一遍结界辟除。第四布置色粉花座。开诸位地。又作一遍结界辟除。第五将灯入坛安已。又作一遍结界辟除。第六将于水罐华香饮食酥蜜胡麻粳米等供。所有一切供养之物。尽入道场总安置讫。亦作一遍结界辟除。第七欲请诸佛般若菩萨金刚天等。未请以前复作一遍结界辟除。结界中间。一一皆结大身法印。把跋折啰护界。降伏大魔众已。次第而作一一身法。次以右手把于香炉。右绕三匝。作结护界心标供养。一切动止威仪皆须具诸法相。于后所为供养。一切诸佛般若一切菩萨一切金刚一切冥圣一切诸天一切业道皆大欢喜。然后一一各作本印。诵其本咒迎请供养。是结界法。犹如国主人王动止法用威仪。一种无异。

　　军茶利身法印第九(用小心咒)

　　相叉二小指于掌中。以二无名指。双屈入掌中。捺于二小指叉上。合腕。竖二中指头相拄。二头指屈捻中指上节上。二大指并头。捻中指中节上。头指来去。

　　是一法印。若人欲作军茶利法而为供养。及欲治病。皆作此印请唤来去。

　　军茶利香花供养法印第十(用大心咒)

　　以二无名指二小指。相交叉右压左在掌中。仍屈向腕。即舒中指。斜头相拄。以二头指。各捻中指第三节上。以二大指各附二食指侧。合腕。

　　是一法印。若在在处处道场法坛。当作此印。将以一华及。一丸香而置印中。作是印已诵咒供养。若无香华。直作是印而供养者。一切金刚皆悉欢喜。

　　军茶利饮食供养法印第十一(用大心咒)

　　准前香花印。唯改二小指二无名指。挺在掌中开掌。

　　是一法印。若于坛上拟献饮食。皆以此印印一一盘。一一咒已。然后入坛安置供养。若无饮食。直作此印而为供养。亦得一切金刚欢喜。

　　军茶利灯法印咒第十二

　　以右手后二指。屈在掌中。直竖中指。其头指亦屈向掌中。大指屈中节。压头指上节上。大指头侧。捻中指中节上咒曰。

　　唵(一)毗嚧吉儞(二)莎诃(三)

　　是法印咒。若于坛中及道场内。为供养者。一一灯上皆作此印。印之诵咒然后安置。

　　军茶利头法印第十三(用大心咒)

　　准前身印。唯改二头指。平屈中节。各捻大指头使头相拄。大指离中指并竖。

　　是一法印。若人头痛。作此印已印其痛处。咒柳枝打其病即差。

　　军茶利顶法印第十四(用大心咒)

　　准前身印。唯改二头指。各[打-丁+必]在中指背。指头相拄。中指在内。

　　是一法印。亦名缚鬼印。若作是印随意欲缚。一切鬼神应时被缚。鬼病即差。若欲解放。解其头指。将中指内来。已心想放之。即解。又若有人患头痛者。作此印已。印其痛处诵大心咒。又咒柳枝打其痛处。其痛即差。

　　军茶利牙法印咒第十五(用大心咒咒病亦得)

　　以左手小指[打-丁+必]于无名指根背上。次以中指屈。从无名指。后[打-丁+必]压小指背上。仍屈其上节。与无名指相侧着。次以食指屈中节。压着小指甲。指头向掌。与无名指相侧着。次以大指。斜捺头及中二指甲上。亦与无名指相侧着。无名指直竖向上。去一切毗那夜迦。作此印咒七遍。三回右转。右手把拳打转拳咒曰。

　　唵(一)乌吽(二)诃那杜那(三)末他毗阇(四)结舍夜(五)蹉啰夜(六)[打-丁+巿](七)

　　是法印咒。若人卒得心痛鬼疰及中恶者。即作此印印其痛处。即诵此咒四十九遍。其痛即差。或诵大心咒四十九遍。其痛立愈。此法大验。若治鬼病。缚鬼之时。病人口中即吐出血。治一切病。若用牙印数数诵咒。向官府所。官人欢喜忧事解散。

　　军茶利跋折啰总印第十六(用大心咒)

　　以左手大指捻小指甲上。余中头无名二指皆直竖。向上磔散。

　　是一法印。但为法会坛场之处。所有拟献香花灯明所有饮食一切供具。一一皆以此印印之。若有跋折啰。用跋折啰一一印之不须此印。若无跋折啰。方用此印印诸供具。一切诸恶鬼神等辈。不敢犯触。作此供养。金刚欢喜。大小心咒皆通用得。

　　若妇人患月水恒出。及男女人鼻孔血出者。取啰(上音)娑善那。人苋菜根。各取二两。粳米泔汁及蜜共和为丸讫。诵前心咒二十一遍。分为小丸。大如梧子。如法服之其病即差。此名阿伽陀药。

　　更有一方。名同。取沙糖郁金华及酥。捣和如膏相似。若患鼻塞及鼻中臭。又不得臭香臭等气。即以前药灌之即差。

　　若患半日头痛。即以前药摩之即差。

　　若人患眼。即以药摩眼瞽上下。其眼即差。

　　又若有人旦起头痛。日西便好。摩之即差。余准可知。若人不能食。萎黄眼黄腹中气块大。喘息不得咽喉大痛。取石盐　阿魏药　诃梨勒　茴香子　干姜　荜　钵　胡椒。

　　七味等分各取半两共捣为末。用沙糖和以为丸。丸如枣大。空腹一服服别一丸。无所禁忌。大肥好颜色丰足气力。皆以牙印印上诸药。咒百八遍然后方服。

　　军茶利大心咒第十七

　　咒曰。

　　唵(一)户卢户卢(二)底瑟吒(二合)底瑟吒(二合)(三)盘陀槃陀(四)诃(上音)那诃那(五)阿(上音)蜜哩(二合)帝(六)呜吽(七)[打-丁+巿](八)

　　军茶利中心法咒第十八

　　咒曰。

　　唵(一)杜那杜那(二)呜吽(三)呜[合*牛](四)[打-丁+巿](五)[打-丁+巿](六)莎诃(七)

　　军茶利小心法咒第十九

　　咒曰。

　　唵(一)阿(上音)蜜哩(二合)帝(二)呜吽(三)[打-丁+巿](四)

　　是小心咒。若人中毒卒死者。手捻耳挽口。就耳咒二十一遍。咒水七遍。咒水散面二十一遍。与服即稣。名甜水。闪子被箭。诸天用此咒水。与其洒疮即得疮差。亦得解污洒浴身体。入佛堂用皆得。佛前诵一千遍(通师本有莎诃)

　　是三法咒。护身作法。乃至一切香花果子灯油饮食。治病坛中诸供养具。及诸法事。皆用此咒咒之。即得一切成就。

　　军茶利大护身印第二十(用后大咒)

　　起立正面向前。以左大指押小指甲上。余三指直磔竖。捺右腋边臂上。次以右手。法同左手。亦捺左边臂上。然后缩左脚。以掌捺右膝上。怒眼怒口作大嗔形。

　　是法身印。但立坛之处。皆作此印镇于四方。及镇四门作法皆成。若欲治病去。先于房内作此印法。护身而去。若病人见生惊动者。其病易差。若不惊动其病难差。若可可病。遥见即差。若病人家。遣使问师。师作此印诵咒卧时。梦中若见佛及菩萨金刚天等。其病得差。咒师即去。若见驴马等及裸形人如外道等。其人即死。咒师莫去若见铜碗铁等物者其病不差咒师莫去。

　　军茶利大嗔法身印第二十一(用后大咒)

　　起立以左脚。指向左。邪屈膝立之。右脚指向前。身侧立。先以右手。屈大指在掌。以后四指把拳。压在左腋下。次以左手亦如右手把拳压在右腋下。头少向右边。向左亦得。眼侧看。作大嗔形。

　　是法身印。若有一切难治之病。诸恶神鬼不伏退者。当作此印绕病人三匝。斜身膝如跪地。起大嗔色。诵后大咒。咒声莫绝。三匝绕作。一切皆散病即得差。如其不差即非鬼病。若其病人不至心者。其病不差。若作坛处结界时用。大有灵验。

　　军茶利大降魔法身印第二十二(用后大咒)

　　起立乃缩两膝。脚跟相拄。以左手虎口。反叉腰。四指向前。母指向后。右手把跋折啰。竖臂大努。若无跋折啰。即握作拳。如金刚把杵。作大嗔面。诵后大咒。若竖大指名把斧印。是法身印。但作坛处及治病所。当作此印降伏一切恶魔鬼神随其所为。金刚法事悉皆成办。

　　军茶利三眼大法身印第二十三(用后大咒)

　　仰两手掌。后三指相叉右压左。以二头指。斜竖头正相着。各屈大指捻中指侧上。节反掌。掌向外将上。以头指指头向下。齐眉上着。起立以右脚正蹋地。缩左脚正齐右膝。脚掌向下如蹋势。以脚跟拄着膝上。即努眼视作大嗔面。头如向前。

　　是法身印。若作一切坛法之所。结此印已。一脚行道绕坛三匝。一切无畏所作皆成。若治病处。于病人边作是印已。诵后大咒其病即差。一切坛处不解如是一脚行法。一切坛法皆悉不成。

　　军茶利大法咒第二十四

　　咒曰。

　　那(上音)谟(上音)啰(上音)怛那(二合)跢啰(二合)夜耶(一)那谟(同上)室旃(二合)茶跋折啰波(轻呼)拏曳(二)摩诃药叉栖那波跢曳(三)那谟(同上)跋折啰骨(平音)嚧(二合)。驮(去音)耶(四)儞知夜(二合)钵罗涉筏(二合)唎多(五)婆(去音)罗地富多(六)屋伽啰(二合)邓瑟都(二合)嚧嚧地(二合)羯吒(七)皤耶鞞罗皤(去音)耶(八)阿(上音)私谟娑(上音)罗(九)跋折啰婆(去音)罗(十)输婆(去音)舍诃悉驮(去音二合)耶(十一)跢侄他(十二)唵(十三)户卢户卢(十四)阿(上音)蜜哩(二合)多军茶利(十五)佉佉佉佉(皆上音十六)呵那呵那(十七)诃(上音)驮诃(上音)驮(十八)呵醯呵醯(二醯皆上音十九)底瑟吒(二合)(二十)底瑟吒(二合)(二十一)(底同都尔反)诃那诃那(二十二)驮诃驮诃(二十三)跛者跛者(二十四)讫柳(二合)嘘拏(二合)(二十五)讫柳(二合)嘘拏(二合)(二十六)盘陀盘陀(二十七)揭嘞(二合)阇(二十八)揭嘞(二合)阇(二十九)怛嘞(二合)阇(三十)怛嘞(二合)阇(三十一)毗悉普(二合)吒(上音)耶(三十二)毗悉普(二合)吒(上音)耶(三十三)婆伽梵(三十四)阿(上音)蜜哩(二合)多军茶利(三十五)慕郁(二合)檀茶(平音)耶(三十六)跋折唎拏(三十七)萨婆睹瑟吒(二合)比怛那(二合)(三十八)毗那耶伽(去音)那(三十九)儞波啰(二合)拏(去音)耶(四十)摩诃伽那钵底(四十一)是比弹(去音)陀羯啰(去音)耶(四十二)呜吽呜[合*牛](四十三)[打-丁+巿][打-丁+巿][打-丁+巿](四十四)唵(四十五)俱嚧陀(四十六)迦拏曳(四十七)莎诃(四十八)

　　是大法咒。若有法坛及疗一切诸鬼神病。皆须作前四种身印结护界已。一切魔鬼悉皆降伏四散驰走。若有人能如法受持。诵是咒满十万遍者。一切皆得随意成办。治病大验如前所说。四种身印同用是咒。作诸法事悉得成办。唯不至心一无所验。

　　又军茶利大咒第二十五

　　咒曰。

　　那(上音)谟(上音)啰(上音)怛那(二合)跢啰(二合)夜耶(一)那谟(同上)室旃(二合)茶跋折啰波拏曳(二)摩诃药叉栖那跛哆曳(三)那谟毗摩罗涉伐啰(二合四)迦那迦沙怒迦迦那(五)阿蜜哩(二合)多三婆皤(上音)曳(六)啰(上音)怛那(二合)迦(去音)那谟量怒唎婆(去音)罗(八)毗唎(二合)耶夜跋折啰傍(上音)儞(九)毗唎(二合)耶夜跋折啰傍(上音)儞(十)睹啰诃(十一)毗迦耶提婆(十二)那(上音)伽(十三)药叉(十四)啰刹娑(十五)婆(去音)罗跋底儞那(十六)唵(十七)阿(上音)蜜哩(二合)多军茶利(十八)却却却却(十九)却那却那(二十)却号却号(二十一)底瑟吒(二合)(二十二)底瑟吒(二合)(二十三)拔那拔那(二十四)诃那诃那(二十五)驮诃驮诃(二十六)钵吒钵吒(二十七)萨婆比怛那(二合)毗那夜迦耶[打-丁+巿](二十八)舍咄噜(二合)唎陀阎[打-丁+巿](二十九)药叉[口*梨]陀阎[打-丁+巿](三十)罗刹娑[口*梨]陀阎[打-丁+巿](三十一)摩罗摩啰刹娑[口*梨]陀阎[打-丁+巿](三十二)萨婆羯啰(二合)诃[口*梨]陀阎[打-丁+巿](三十三)萨婆者迦吒迦[口*梨]陀阎[打-丁+巿](三十四)萨婆婆榆没咄鼻标[口*梨]陀阎[打-丁+巿](三十五)跢侄他(三十六)陀诃陀诃(三十七)钵吒钵吒(三十八)阿比奢(三十九)阿比奢(四十)唵唵唵(长引三同四十一)[打-丁+巿][打-丁+巿][打-丁+巿](四十二)跋折啰波儞(四十三)啰(上音)怛若(二合)波夜底(四十四)莎诃(四十五)

　　是一大咒。悉能辟除一切障难。若人意欲受持此咒。日日香汤净洒浴已。着新净衣自护身竟。入道场中而作水坛。纵广四肘。严饰坛法如余部说。庄严已竟即作结界。其坛中心安军茶利金刚之座。若有其像将迎安置。若无其像标心作印请坐亦得。散种种华烧安悉香。数数诵咒满十万遍。以后净处作五色坛。严饰如前余部中说。入此檀中散种种花烧种种香。种种饮食灯明等供而用供养发愿。诵咒咒酥蜜等火炉中烧。若百八遍若千八遍供养。乃至一七二七日。数满已即果所愿。以后随心所作皆成。治病大验。降伏一切恶魔鬼神。恶人非人不能为害。

　　军茶利三摩耶结大界法印咒第二十六(亦名一切佛摩诃三昧耶印咒)

　　以二小指二无名指。交叉右压左。挺在掌中。直竖二中指。斜舒直头相拄。以二头指各屈。捻中指第三节背。以二大指各附博二头指边侧。开掌咒曰。

　　唵(一)商迦(上音)礼(二)摩诃三昧焰(上音三)盘陀盘陀(四)莎诃(五)

　　是法印咒。若有建立道场坛所。请一切佛般若菩萨金刚天等欲供养者。圣众若到一一各作华座印咒。承迎安置本位总竟。然后作此法印诵咒。以印右转三遍七遍。皆得称为静警。是名内外严密之法。作是法已。圣众皆安坐受供养。咒师不解作此法者。多有诸恶魔神外鬼毗那夜迦等之所得便。即不安隐。治病亦尔。而作种种供养法事。总事已竟。又作是印更咒七遍。但诵前咒。盘陀盘陀次下更加文阇文阇。始云莎诃。以印左转。转至三匝诵咒七遍。此名解散亦名开锁。若不依是法用之者。咒师得殃。譬如国王命诸群臣而为宴会。遣诸兵将守捉街道。门户牢密无人得入。事毕将散。亦复如是。

　　军茶利使者法印咒第二十七

　　印与般若使者印同。大指来去咒曰。

　　唵(一)[口*戶]噜[口*戶]噜(二)揭啰阇(三)揭啰阇(四)诃那诃那(五)莎诃(六)

　　是一法咒。若欲使其使者治病。即诵此咒。若留使者遣看病者。亦诵此咒。若用军茶利法治病之时。即遣使者看其病人。若军茶利住。使者得去。若军茶利去。使者即住如是更互皆悉有验。

　　军茶利金刚受法坛

　　若欲受持军茶利法。先画其像。遍身青色两眼俱赤。揽发成髻。其头发色黑赤交杂。如三昧火焰。张眼大怒。上齿皆露而咬下唇。作大嗔面。有二赤蛇两头相交。垂在胸前。头仰向上。其两蛇尾各穿像耳。尾头垂下至于肩上。其二蛇色如黄侯蛇。赤黑间错。其像有八臂手。右最上手把跋折罗。屈臂向上。下第二手把长戟拄。屈臂向上。其戟上下各有三叉皆有锋刃。一头向上一头拄地。下第三臂压左第三臂。两臂相交在于胸上。右手中把两个赤蛇。其蛇相交。各向像面。左手亦把一头赤蛇。两手各作跋折啰印。两手大指各捻小指甲。余指皆申。即以左手压右腋前。次以右手压左腋前。即是身印。下第四臂仰垂向下。勿着右[膫-(日/小)+(夸-大)]。五指皆申施无畏手。左上手中把金轮形。屈臂向上。轮有八角。毂辋成具。下第一手中指以下三指各屈向掌。大指捻中指上节侧。头指直竖。向上申之。屈其臂肘。手臂向左。下第四手横覆左[膫-(日/小)+(夸-大)]指头向右。八手腕中皆着金钏。以紫色地散花锦天衣。络髆项背。令其天衣头。分左右各垂向下。将以绿表肉红裹带。用系其腰。虎皮与锦。鞔其两[膫-(日/小)+(夸-大)]。其两脚胫各有赤蛇。绞其脚胫。其两蛇色赤黑间错。仍令其像立于七宝双莲花上。其右脚指还向右边。其左脚指还向左边。其像左边踝子以下。画一鬼王。身似人形躯貌粗大。作白象头。屈膝跪坐。举头向上瞻仰像颜。其鬼右手把萝卜根。屈臂向上。左臂平屈。展手仰掌把欢喜团。其手两腕皆着金钏。其鬼颈下着金缨络。将以绿带系其腰上。以朝霞锦鞔其两[膫-(日/小)+(夸-大)]。画此像已。觅一净房。佛堂亦得。当于其中烧香启白。掘去恶土瓦石粪等。更将余处净黄土来。填其掘处。坚筑令平四面正等。咒师即以香汤洗浴着新净衣。施主亦然。与其建立忏悔罪障受法道场。其道场地先以香泥涂之一遍。次即结界作法事讫。次以佉陀罗木作橛四枚。枚别各长横量八指。用大心咒。咒其橛子一百八遍。即于其地四角钉之。其四角橛。一钉已后永莫拔却。咒白芥子亦复如是。即于四方及其中央。各穿作孔深一搩许。埋其芥子。后以牛粪香汤和已更涂其地。涂一遍已又更结界。次立道场随意阔狭。悬诸幡盖及诸宝物。极令严净。更作一遍结界法事。即以少分花香。供养行道已竟。发遣金刚。既发遣已。当道场中。以五色作四肘法坛。言五色者。所谓一白二黄三赤四青五黑。欲作坛时。更以种种名香和水。以大心咒咒其香水一百八遍。用涂其地待湆干。即用粉绳而拼其地。四方正等作规界已。先下白粉。次黄后赤次青后黑。其坛中心作莲花座。安军茶利金刚形像。东面安置三跋折啰。南面北面亦如东面。四角各安二跋折啰。各相交叉(如十字形)。于西门内南北两相。各别安置二跋折啰。其上各安饮食供养。其食皆须种种饼果具足十盘。四面四盘。四角四盘。中心一盘。外着一盘施与一切诸鬼神等。灯五十二盏。若不办者用十六盏。中心四角。各着一盏。外院四角各一盏灯。四门两边各一盏灯。四角各竖一口大刀。四门当中各竖一箭。中心仰着明镜一面。咒师在于西门面向东坐。咒师南边安一火炉。拟烧酥蜜乳酪胡麻粳米等物。其咒师前敷净布已。布上安置种种香花及饮食等。总安置竟。更结界已。咒师诵咒印其香炉。手把香炉烧香启白。法用如前。即作护身辟除结界召请等法。一依如前十一面说。即把香炉。先当供养阿弥陀佛。次当供养东方一切诸佛菩萨金刚天等梵释四王。乃至十方亦复如是。总供养已。放着香炉至心三礼。次散一切上妙香花。次当行道。次烧酥蜜饮食等物而为供养。若其日日无有香花饮食等物可供养者。即作一切供养之印而供养之。其印如前般若部说咒曰。

　　唵(一)萨婆菩驮阿提瑟耻(二合)帝(二)悉颇(二合)啰醯(上音)迷(三)伽伽那(去音)剑(平音四)娑缦驮(五)莎诃(六)

　　次作般若印。当心上着。口说三业所犯之罪发露忏悔。正坐莫动。数数礼佛口赞叹云。诸佛智慧大勇精进。那罗延力般若波罗蜜多等功德之行。次发愿云。愿弟子等若在人中。常闻大乘法及陀罗尼印等法藏。不见恶事不闻恶法。不遇外道诸恶人等。不遭九横。若命终时十方净土随意往生。常见诸佛。一切众生亦复如是。发是念已诵大心咒一千八遍。及次第作当部法印而为供养。从此已后日日每旦洗手面讫。口嚼杨枝揩齿净已。诵小心咒咒手中水。满七遍已向东散之。如是三遍。然后更咒手中净水。满七遍已散洒头上。后为洗浴。如其缘事不得洗浴。直作洒水法事结净。然后入房作护身竟。入道场中如是供养。如不能办日日饮食。空用香花作供养印。供养亦得。要须夜别一时供养忏悔。日别三时诵咒。乃至满足一百万遍。数满足已散去法坛。更作泥饰还如初时。安置法用一夜供养作法。事竟擎取其坛中心水罐。出于道场西门之外。又更别作一小方坛。坛上安置一小床子。令受法人坐床子上。以水灌于受法人顶。当灌顶时。其受法人心口发愿。灌顶毕已。着衣入于道场之内。一一次第作印发遣。是故常得军茶利金刚护念。一切行用皆有灵验。

　　军茶利金刚救病法坛

　　若有人着鬼神病者。于病人家。如法庄严道场毕已。即着施主上好衣服。与作四肘二色彩坛。一白二赤。坛开四门。五方各画二跋折罗(十字交着)其坛四角各竖长刀一口。四门各竖好箭一只。中心安镜一面仰着。种种饮食共宬十盘。四面四盘四角四盘中心一盘。坛外一盘施与一切鬼神。灯十二盏。香水娑罗一。坛外西南。别泥一所小圆坛子。着一盘食安一盏灯。与一切鬼神。大坛中心着一水罐。满宬净水。以青柏叶青竹柳叶。以生绢束插其罐口。限三日内。在于坛所诵前大咒。以病人差为限即止。唯烧安悉香。若不诵咒病人还房。若诵咒时还入坛内。咒师病人俱断一切酒肉五辛。若其食者作法不成。若不如法不净洁者。咒师病人二人俱被毗那夜迦鬼王所打。不能辟除。不如元来不为作法。一切所有香华香水饮食等物。皆咒七遍。坛中所用一切物等。皆亦如是咒七遍已然后入用。若如是者作法即成。

　　军茶利金刚治病法。用大心咒中心咒小心咒。大心咒曰。

　　唵(一)户卢户卢(二)底瑟吒(二合)底瑟吒(二合三)盘陀盘陀(四)诃(上音)那诃那(五)阿蜜哩(二合)羝(六)呜吽(七)[打-丁+巿](八)

　　中心咒曰。

　　唵(一)杜那杜那(二)诃(上音)那诃那(三)呜吽(四)[打-丁+巿](五)

　　小心咒曰。

　　唵(一)阿蜜哩(二合)羝(二)呜吽(三)[打-丁+巿]。

　　金刚军茶利。在于佛前说此咒时。一切鬼神皆悉战栗地皆震动。若人病患吐食不下。数数低头头旋倒地。是伏尸鬼入人身中令人作病。以酥和娑罗树脂香。咒七遍已火中烧之。熏病人身其病即差。若不差者。以白芥子咒七遍已。绕身七匝乃烧火中。如是烧满二十一遍其病即差。作此法者金刚大欢喜。若人患心东西狂走。或脱衣坐。或乱发髻。或取尘土以污其身。复欲行房。数数吃食皆言不饱。或欲相打或欲相杀。赴入水火不避直进。或向汤水即堕其中。如是种种多端状者。决定知是鬼入身中令作此病。是时咒师。即与其作二肘水坛。手执香炉。供养十方一切诸佛。烧安悉香及薰陆香二种皆得。病人头上作护身印。数数诵咒其病即差。一日不差二日即差。

　　若患风热病数数惊忙。或出或入心志不定。又复数数视妇女时或好或恶。如是病者。以娑罗树香咒烧即差。若无此香。当取牛黄和白芥子咒烧。即差。其药常须随身带行。天使者鬼所作之病。烧前香者即得除差。烟火之鬼。若人诵持一切诸佛菩萨金刚天等咒者。其鬼常随伺求人便。入人身中作业不成。令人不好。种种作法不成就者。人定以后即用净酥。然一盏灯咒三七遍。将此灯盏安置床底以钵覆灯。用左脚蹋覆灯钵上。诵咒七遍所在治病。不畏一切诸鬼神等不能障碍。若不作此咒。即令咒师心意所作转变不定。

　　若人患眼泪洟唾俱出眠卧出声。如是病者。还作上法其病即差。

　　若病人家遣使。请唤咒师来时。使到师边。若其面向西南西北。此病不差。亦不得去。咒师莫去。若被贵人唤不得已去者。自作护身印。至心诵咒二十一遍然后乃去。到于彼处即放还来。更不留连。若下凡人不去最好。去而无益即失名闻。

　　若病人家使到师边。若其使者。以举左手数数摩面。咒师莫去若去不来。贵人贱人同如前法。

　　军茶利像宜置南方面向北坐。咒师对像面向南坐。治病处作二肘水坛。其坛中心安一火炉。咒布瑟波(二合唐云花也)迦啰毗啰华二十一遍。投火中烧。如是烧满一百八遍。所有病痛治无不差。作此法者。一切鬼神总皆被缚不敢作恶。咒水七遍。先须遍洒咒师顶上。如是七遍。然后乃往向病人所。又咒净水二十一遍。散病人顶一遍即差。

　　若人患眼闇。取迦啰毗啰树脂(唐云羊踯躅也)。咒三七遍以涂眼上。患眼闇人即得见明也(若采其叶即脂汁出)

　　又有一法。以佉陀啰木作橛四枚。各长八指。橛别各咒二十一遍即将此橛。钉着病人所住宅内四角结界。若无此木。咒白芥子二十一遍。散病人宅四角四面结法如前。

　　若欲治病。至病人处烧安悉香。咒云诃诃诃。三声诃已其病即差。

　　若被毒药入腹中者。手执刀子。至心咒满一百八遍。以此刀子遥画彼人身上。即差。

　　若欲远怨家。咒布瑟波(二合)一百八遍。依于前法对于像前。一咒一烧其人远去。

　　又有一法。黑月八日。近窗门作四肘水坛。其中安像。以净泥作摩奴沙形。身长一肘。令其仰卧头南脚北。咒白芥子于火中烧。仍打其形。即得随意远远揭车。若欲令彼还复旧者。取白芥子共布瑟波。咒一百八遍。投着栴檀香水之中。如是满足一百八遍。称前人名口云急差。一遍一称即得差愈。若求咩古者。洒干姜毕钵摩唎遮(唐云胡椒)总捣为末。以蜜腊作摩奴沙形。以咒前药。内其腹中。火前炙其摩奴沙形。口云试迦嚂试迦嚂阿伊舍阿伊舍。如是日日三遍作法。乃至八日。即阿伊舍。妇人丈夫一种通用。

　　若知伏藏处。以跋折啰。日日三时时别诵咒一千八遍。即打其上。如是作法三日即出。若不出者。于其打处。即有声出。掘之即得。不知莫作。作即不得。徒费功矣。若伏藏不出。七日作法。饮食供给诵咒即出若欲食时。未食以前。为军茶利出种种食少分出已。心中密诵军茶利心咒七遍。其军茶利常随咒师所在之处。悉皆拥护。若能日日作此法者。金刚军茶利心大欢喜。常不远去一切处护。治病大验若畜生病。随其种类还取其骨。咒一遍已投火中烧。一日三遍旦暮中时。以差为限跋折啰(二合)吒诃娑印咒法(唐云大笑金刚)

　　跋折啰吒诃娑身印咒第一

　　先以二中指。各[打-丁+必]在二无名指背上。二无名指头相拄。二小指开头直竖。相去一寸许。二大母指压二无名指第二节侧文。合腕。二头指屈头相拄。头指来去咒曰。

　　跢侄他(一)唵(二)跋折啰　吒诃娑那(上音)摩(三)[王*垔]醯[王*垔]醯(四)莎诃(五)

　　护身印第二

　　准前身印。以二小指屈头相拄。印于顶上。亦诵身咒(如余部中护身之法)

　　结界印第三

　　先以右手中指无名指头指。反钩左手无名指中指头指。二大母指各捻二小指甲上。亦诵身咒。以印印水。咒七遍已洒散十方普遍结之。名大结界。

　　辟除毗那夜迦印第四

　　准前结界印。上以二小指反相钩。二大母指移。捻二头指甲上。亦用身咒。

　　跋折啰吒诃娑大咒第五

　　那(上音)谟啰(上音)怛那(二合)跢啰(二合)夜耶(一)那谟室旃(二合)茶跋折啰波拏曳(二)摩诃药叉西(去音)那钵跢曳(三)阿钵啰(二合)底诃跢(四)皤罗跋啰(平音)羯么夜(五)矩噜驮罗阇(去音)夜(六)阿他都跋折啰波儞写(七)跋折啰吒诃三那(去音)么(八)[口*梨]陀(上音)野吽(九)摩跋帝钐弭(上音十)萨婆羯么迦(上音)嚂输(上音)婆[合*牛](二合)(十一)似摩盘誓(十二)陀啰尼盘誓(十三)讫哩智(智治反)迦躯唎驮(上音)制(平音)陀(去音)南(上音十四)萨婆伽(上音)啰(上音)诃跛娑(上音)摩啰(上音)掣(平音)陀(去音)南(上音十五下同)多茶(上音)南萨婆那(去音)伽(去音)南(十六)婆(上音)皤奴瑳陀(上音)南(十七)毗(上音)讫唎誓(十八)俱啰(上音)拏[合*牛](十九)摩啰(上音)拏[合*牛](二十句)嚧沙(沙可反)拏[合*牛](二十一)怛啰娑(上音)那(上音)[合*牛](二十二)输沙(少可反)拏[合*牛](二十三)跢侄他(二十四)阇(上音)皤罗阇皤罗(二十五)么罗(上音)么罗(二十六)迦(上音)罗(上音)迦啰(二十七)皤罗皤罗(二十八)盘阇(上音)盘阇(二十九)愈噜愈噜(三十)剑波剑波剑波波夜(三十一)频驮频驮(三十二)跋折唎拏(三十三)萨婆跛那伽那[合*牛](三十四)矩嚧瑳陀(上音)那[合*牛]迦噜弭(三十五)跋折唎拏(三十六)虎[合*牛]虎[合*牛](三十七)颇吒(二合)颇吒颇吒(三十八)怛啰(上音)娑怛啰娑(三十九)怛啰(上音)娑(上音)夜怛啰娑夜(四十)萨婆突瑟吒(上二合)(四十一)钵啰突瑟吒(二合)那[合*牛](四十二)嗔驮嗔驮(四十三)跋折唎拏(上)(四十四)唎陀(上音)夜[合*牛](四十五)陀啰夜骞茶(四十六)骞湛雉噜(四十七)虎[合*牛]虎[合*牛]虎[合*牛](四十八)颇吒(二合)颇吒(四十九)诃那诃那(五十)萨婆舍睹噜拏[合*牛](五十一)唎陀夜[合*牛](五十二)陀啰夜(五十三)跋折[口*梨]拏(五十四)虎[合*牛](二合)虎[合*牛](五十五)颇吒(二合)颇吒(五十六)陀诃陀诃(五十七)萨婆蒲陀(去音)那[合*牛](五十八)末唎摩[合*牛](二合)多茶夜(五十九)跋折唎拏(六十)虎[合*牛]虎[合*牛](六十一)颇吒(二合)颇吒(六十二)跋遮跋遮(六十三)萨婆药叉啰刹娑那[合*牛](六十四)[口*梨]陀(上音)夜[合*牛](六十五)阇婆罗(去音)夜(六十六)跋折啰阇婆梨那(六十七)虎[合*牛]虎[合*牛](六十八)颇吒颇吒(六十九)娑(上音)末啰娑末啰(七十)[口*梨]陀(上音)夜[合*牛](七十一)跋折啰吒诃三那么(七十二)迦啰铄迦啰铄迦啰铄(七十三)揭啰娑揭啰娑(七十四)末他末他摩他跋夜(七十五)跋折[口*梨]拏(七十六)萨婆突瑟吒(二合)只跢(七十七)萨婆钵啰地(地夜反)唎涕(去音)迦(七十八)钵啰(上音)谛(谛耶反)弭怛啰(上音)(七十九)阿醯跢只跢(八十)波跛只跢(八十一)唠陀啰只跢(八十二)乌阇诃啰(八十三)皤罗诃啰(八十四)毗沙愈伽诃啰(八十五)阿愈诃啰(八十六乌字以下诃字皆去音)帝钐未唎摩奶(奴绮反)(八十七)嗔陀弭跋折唎拏(八十八)试揭嚂(八十九)[口*梨]陀夜[合*牛]嗔陀弭(九十)跋折唎拏(九十一)[口*梨]陀夜[合*牛]谟蓝嗔陀弭(九十二)跋折唎拏(九十三)萨防伽钵啰。

　　张伽(上音)儞嗔陀弭(九十四)跋折唎拏(九十五)阇皤离羝那(九十六)雉噜蹄(去音)那嗔陀弭(九十七)萨婆揭啰(上音)诃拏吽(九十八)虎[合*牛]虎[合*牛](九十九)颇吒颇吒(一百)者罗者罗(一百一)旃茶旃茶(一百二)跋折啰　驮啰(一百三)尼罗尼罗(一百四)尼罗皤娑那(一百五)苾矩智(一百六)矩噜驮啰(上音)阇(一百七)娑末啰娑末啰(一百八)唎陀(去音)夜[合*牛](一百九)跋折啰(二合)吒诃三那(去音)么(一百十)萨婆蒲跢(一百十一)婆夜[合*牛]迦嚂(一百十二)萨婆啰(上音)叉(一百十三)摩愈波罗钩(一百十四)阿蜜哩哆梨陀(去音)夜[合*牛](一百十五)皤罗皤罗(一百十六)者罗者罗(一百十七)者矩者矩(一百十八)卑茶(上音)夜卑茶夜(一百十九)占婆(去音)夜占婆夜(一百二十)悉昙(二合)婆(去音)夜悉昙婆夜(一百二十一)萨婆揭啰(上音)诃拏[合*牛](一百二十二)跋折唎拏(一百二十三)谟郁驮(二合)[合*牛](一百二十四)多茶夜(一百二十五)姥虎姥虎(一百二十六)颇吒颇吒(一百二十七)涂摩涂摩(一百二十八)阇皤罗阇皤罗(一百二十九)波吒夜波吒夜(一百三十)跋折唎拏(一百三十一)萨婆突瑟吒(二合)那[合*牛](一百三十二)婆徙弥矩噜(一百三十三)虎[合*牛]虎[合*牛](一百三十四)颇吒颇吒(一百三十五)阿是跢跋折啰夜(一百三十六)莎诃(一百三十七)阿跛啰提诃(上音)跢(一百三十八)跋折啰夜(一百三十九)莎诃(一百四十)阇皤离跢(一百四十一)跋折啰夜(一百四十二)莎诃(一百四十三)阿谟伽(一百四十四)跋折啰夜(一百四十五)莎诃(一百四十六)跋折啰吒诃娑夜(一百四十七)莎诃(一百四十八)那(上音)谟悉睹(二合)提(一百四十九)莎诃(一百五十)

　　此咒法云。于舍利塔前。种种香花供养毕已。候日月蚀时。诵此跋折啰吒诃娑咒。乃至日月还放如故。然后方休。其法即成。一切所求诵之。皆得称果所愿。

　　若人欲作萨婆菩多鞞舍那吽。作五色坛。四方正等纵广四肘。牛粪涂地洁净坛已。烧安悉香散种种华。供养毕已。令一童子坐此坛前。咒此童子疑事即决。

　　若一切恶风及恶雹雨损五谷时。执金刚杵连续诵咒。遥拟打之。应时即止。咒师不得大嗔心诵。令彼恶龙徒众碎灭。

　　又如法持此咒之时。啰阇敬信舍施修福。作此法时。取毕钵罗树。尼俱陀树。优昙钵罗树。三种之中随得一种。截长一肘。火然此木。取白芥子和于酥中。一遍咒已投火中烧。如是乃至三日三夜。即得成就。威德具足众人爱敬而得供养。烧此木时作井栏累。如是三木皆有白汁。名啰阇苾唎叉(唐云王树)

　　若欲求财物。以酥相和苏么那华。咒烧。即得地中野物。其心若至亦见伏藏。或梦中见其物所在。若欲调伏一切恶人怨人者。取十字道交头土已。和白芥子咒烧。经于一日一夜。一切怨人悉皆欢喜无不归伏。又法一切狂病。咒黑羊毛。令净童女搓此羊毛。以为咒索。咒结索已。系其顶上一切狂病应时除愈。又治一切压蛊野道猫鬼等病。以水溲面。作人形已。连续诵咒。以金刚杖分割其人。片片散却烧安悉香。一切压鬼所恼乱事。皆悉破坏不能为害。

　　又得一切蛊毒药人。病欲死者。执金刚杖咒水三遍。与服即差。又人若患一切恶。疮漏疮豌豆疮热肿瘑疮等。取白土画作曼茶罗。连续诵咒。分分割破此曼茶罗。一切恶疮悉皆除愈。

　　又一切起尸恶鬼作病。烧安悉香咒黑羊毛。作索结已系其项上。又咒病人耳孔之时。即得解脱。若其不差。又以嗔心咒金刚杖。以杖打地。其作病鬼皆来首伏。合掌乞命云。更莫打。今日身心五支碎痛。但乞放舍更不敢来。又欲得学一切经论一切伎艺。日日旦起诵咒一遍。系心不绝其法即成。一日诵得五百偈经。一切所求但嗔怒诵。无不谐允其金刚杵横九指长。若用赤铜若白檀作。若枣木心随一皆得。其中紫檀最为第一。跋折啰吒诃娑功能如此。所治之病如汤沃雪。亦如猛火烧诸干草。

佛说陀罗尼集经卷第十(金刚部卷下) 

金刚乌枢沙摩法印咒品
　　乌枢沙摩(二合)护身法印咒第一(唐云不净洁金刚印有十七咒有四十二)

　　两手掌向身。相叉中指及无名指。头博着掌上。小指斜竖头相拄。屈二头指相钩右压左屈二大指捻头指上节横文咒曰。

　　唵(一)跋折啰(二)俱噜驮(三)摩诃娑(去音)罗(四)诃那驮诃(五)跛者毗驮崩(二合)写夜(六)乌枢沙摩(二合)(七)俱噜驮(八)呜吽[打-丁+巿](九)

　　是法印咒。若人欲作火头法事。先以此印诵咒七遍。护身然后行用乌枢沙摩法。皆悉有验。用此印咒治一切病诵十万遍然后行用。

　　乌枢沙摩身印咒第二

　　以右手无名指小指。从左手无名指背后。入中指无名指岐间。以右大指押右无名小指甲上。握左无名指小指。次屈左无名小指。复以左大指。押左无名小指甲上。作环相钩。各竖两头指及中指。头相拄头指来去咒曰。

　　唵(一)跛折啰(二)俱噜驮(三)摩诃婆(去音)啰(四)诃那驮(去音)诃(五)跛者毗枳啰(六)毗驮崩(二合)写夜(七)阇置啰(八)蓝蒲陀啰(九)乌枢沙摩(二合)(十)俱噜驮(十一)呜吽[打-丁+巿][打-丁+巿](十二)莎诃(十三)

　　是法印咒。若入道场作法之时。日日供养。皆以此印护身结界已。还用此印唤请金刚。若欲取验。于清净处烧安悉香。七日七夜诵是咒。满十万遍已。一切皆验。兼用治病亦得效验。治病时节。从平旦一上。日中一上。黄昏一上。每日如是三时各诵一千八遍。或诵一百八遍亦得。除此三时不得浪诵。若诵持时。不作遍数惟多弥好。别受余福。一百日内更不得出道场外。宿行淫破戒若破戒行。众神不护不助其力。亦无大验。若欲出行大小便时。勿着净衣上厕。食时亦尔。若大小便及吃食竟。必须香汤净洒浴已还着净衣。入道场中诵持本业。若欲对面亲见金刚乞愿之时。每夜作军茶利欢喜法者。必定得见。行者当见金刚之时。勿生恐惧。若心怖畏。即令其人失心荒乱。所以者何。其人若能使得金刚。即能制伏一切鬼神。是故一切诸鬼神等。见其临欲成就大验。来相恐怖令其退坏。当须强心牢固其志勿心动转。求见身法如下所说。

　　此咒乃是八部鬼神皆悉集会异口同说。不问吉凶黑白二月。斋与不斋。若净不净食与不食。先诵是咒满十万遍。即得法成。一切所求皆悉得力。又用白汁木柴然火。又取此木细枝。截为一千八段。长短随意。段别皆共白芥子咒。各咒一遍投火中烧。如是数满一千八遍。即得贵胜。上至天王皆悉欢喜。又法不问净与不净。若昼若夜但诵咒满三十万遍。即一切处无有障碍。仍用胡麻和酥相搅。取其少分咒一遍已投火中烧。如是满足一千八遍。即咒法成。又法高山顶上。更诵是咒满十万遍。一切去处但作吽[合*牛]。弹指作声。更无恶人而能当头为作障恼。

　　又法每日平旦日中黄昏三时。各诵一百八遍。夜眠卧时。诸天爱护一切诸人亦常爱念。又法但是一切鬼神病者。以石榴枝咒三七遍。用打病人其病即差。

　　乌枢沙摩结界法印咒第三

　　准前大护身印。惟开二头指。于中指背后。离三分许咒曰。

　　那(上音)谟(上音)室旃(二合)茶跋折啰波拏曳(一)摩诃药叉栖那跋跢曳(二)跢侄他(三)唵(四)萨啰毗萨啰(五)尼文者醯(上音六)那吒那吒(七)萨哩毗萨哩(八)伽(上音)鞞毗伽(上音)鞞(九)阿(去音)车底迦(十)摄跋(二合)遰那(十一)莎诃(十二)

　　是法印咒。若作法事。以此印结四方上下虚空等界。咒三七遍。若用是法治病。诵咒二十一遍。弹指亦应二十一遍。去病有验。若人夜卧心惊怖者。亦如上法咒三七遍。二十一遍弹指卧者。永无惊怖。

　　乌枢沙摩欢喜法印咒第四

　　以左手大指。屈指头。拄无名指第三节文。以四指作拳咒曰。

　　唵(一)摄跋(二合)啰(二)摄跋(二合)啰(三)承伽摩夜(四)承伽摩夜(五)迦罗迦罗(六)婆罗婆罗(七)呵罗呵罗(八)娑罗娑罗(九)钵罗钵罗(十)社罗社罗(十一)末罗末罗(十二)娑罗娑罗(十三)莎诃(十四)

　　是法印咒。若作火头金刚法用诵咒之时。护身结界。请唤火头金刚安置。先作此印诵咒。即得一切欢喜。若有人患恶疮者。以此印摩疮上诵咒。其疮即差。持此印咒。一切行处不作留难。一切诸人见者欢喜。

　　若食毒药。当作此印绕身头上诵咒。即差。

　　乌枢沙摩供养法印咒第五

　　准前身印。惟改以二头指捻中指甲际上咒曰。

　　唵(一)跋折啰　俱噜驮(二)摩诃婆(去音)罗(三)唵(四)入鞞入鞞(五)摩诃入鞞(六)主罗主罗(七)企罗企罗(八)娑罗娑罗(九)诃罗诃罗(十)驮诃驮诃(十一)莎诃(十二)

　　是法印咒。欲作法事请唤火头金刚安置。当作此印诵咒供养。即得种种利益有验。

　　乌枢沙摩治鬼病印咒第六(一名杀鬼印咒)

　　准前身印。唯改以右头指中指向内。揩之左头指中指头。咒曰。

　　唵(一)跋摄啰俱噜驮(二)摩诃婆罗(三)啰(上音)怛那(二合)毗补史多(二合)(四)奢唎啰(去音)夜(五)嗔陀嗔陀(六)呜吽[打-丁+巿](七)莎诃(八)

　　是法印咒。咒师若欲治病去时。先以右手无名指大指。捻取净灰咒七遍已。点自顶上眉间喉上左膊右膊及点心下。护身而去。与治病已。然后于彼病人身上。依如前法与作护身。病鬼不得近病人边。亦不得入其家门户。

　　乌枢沙摩跋折啰法印咒第七

　　准前身印。惟改二头指。屈各向掌中。垂下入头咒曰。

　　唵(一)跋折啰　俱噜驮(二)摩诃婆(去音)罗(三)儞罗婆萨那(去音)耶(四)钵罗　涉筏(二合)哩多(五)摩钩吒夜(六)涉筏(二合)哩多(七)儞多罗(去音)夜(八)底哩补罗耶伽(去音)罗(九)毗驮崩(二合)娑(上音)夜(十)迦罗(去音)夜(十一)跢波跢波(十二)钵罗钵罗(十三)涉筏(二合)啰涉筏(二合)啰(十四)乌迦(上音)目佉(十五)普吒普吒(十六)娑啰娑啰(十七)毗娑啰毗娑啰(十八)乌底瑟吒(二合)乌底瑟吒(二合)(十九)婆伽毗(二十)乌枢沙摩(二合)俱噜驮(二十一)阿谟迦(上音)写(称他名二十二)涉筏(二合)哩拏(二十三)讫柳(二合)嘘拏(二合)(二十四)莎诃(二十五)

　　是法印咒。若欲除病。可作此印印其病上数数诵咒。声声相续可满千遍。病即止差。又咒烧死人灰一百八遍。即散于恶比止门底。人蹋行之即着热病。若欲放差。取黑沙糖咒三七遍。抄比止名烧即得差。

　　又法欲入阿修罗宫殿。当诵此咒二十万遍。即能得入。又法咒牛乳苏火烧。并抄病人名烧火中。其病即差。

　　又法毒药人血相和。一咒一烧一百八遍。一切鬼死。又取苦栋叶。一咒一烧一百八遍。一切鬼病皆得除差。

　　乌枢沙摩掷法印咒第八

　　准前身印。惟改屈二头指中节。相向垂头咒曰。

　　唵(一)跋折啰　俱噜驮(二)摩诃婆(去音)罗(三)钵啰摩驮噜那(四)摩迦啰目佉(五)多吒多吒(六)毗摩毗摩底夜(二合)(七)阿伽(上音)茶阿伽(上音)茶诃(上音八)罗诃(上音)罗(九)啰(上音)罗啰(上音)罗(十)多波多波(十一)多跛夜多跛夜(十二)莎诃(十三)

　　是法印咒。若欲治病。咒师可作此印诵咒病人宅中咒白芥子二十一遍。周匝散之以为结界。然后作水坛。坛中心着盛五谷盆。言五谷者。一粟二大麦三青稞四小豆五稻谷。皆拟后用。着数槃食十六盏灯次唤病人于坛外坐。其坛中心着一火炉。咒师作印。把白芥子以绕病人头上一匝。一咒一烧二十一遍。后将水碗来着坛上。取火烧残白芥子并灰及与少许饮食。相和着水碗中。写于坛上五谷器中。即舆此器出外。[打-丁+巿]与鬼神食竟。口云令此人病差讫。然后发遣。其病即差。

　　乌枢沙摩罥索法印咒第九

　　准前身印。惟改头指。苾在中指后。头相拄咒曰。

　　唵(一)阿儞尼(二)摩儞尼(三)讫儞尼(二合)嘘拏(二合)杜范(补甘反四)莎诃(五)

　　是法印咒若欲除病。知是鬼神所为不降伏者。可作此法诵咒缚之。当即远送去后与作结界法事。所病鬼神更不得入。

　　乌枢沙摩轮法印咒第十

　　左右头指无名指。向内交叉。左右中指竖头相拄。大指小指舒之。头相拄开腕咒曰。

　　唵(一)跋折啰俱噜驮(二)摩诃婆(去音)罗(三)涉婆(二合上)羝冰揭礼(四)钵罗　娑啰(去音)夜(五)钵罗婆啰(六)莎诃(七)

　　是法印咒。若人患冷病。咒师手把草火。火上[打-丁+巿]米粉等法用具如军茶利法。又以此火于。病人宅四边绕之。数数诵咒为结界者。其病即差。

　　乌枢沙摩大身斧法印咒第十一

　　起立地。屈左膝以左手把右脚大指。其肘节即当膝上。安置其身端立。右手作斧印。印中把斧。大指当斧柯。屈肘。印当乳房。去乳五寸许。若无斧者。直作斧印亦得咒曰。

　　唵(一)跋折啰　俱噜驮(二)摩诃婆罗(三)[口*梨]婆(去音)瑜(四)摩诃曼[口*梨]耶(五)婆罗跋罗(六)迦啰摩(七)婆(上音)罗婆(去音)罗(八)钵罗娑罗(去音)夜(九)莎诃(十)

　　是法印咒。若人卒患气疰鬼疰背气背膊重等。病可作此印诵咒打其所痛之处。当时即差。

　　乌枢沙摩槊法印咒第十二

　　准前身印。惟改头指。捻中指上节上咒曰。

　　唵(一)跋折啰　俱噜驮(二)摩诃婆(去音)罗(三)跢侄他(四)医(去音)醯(上音)医醯(五)迦比啰冰揭啰(六)屋伽啰帝阇(上音七)忘(轻音)娑输儞跢(八)部社那布噜槃(上音)多婆(九)室[口*闌]讫柳(二合)嘘拏(二合)(十)萨婆迦阎(十一)阿杜那(十二)毗杜那(十三)涉筏(二合)唎涉筏(二合)唎(十四)摩诃涉筏(二合)唎(十五)阿目剑(平音十六)涉筏(二合)唎拏(十七)讫柳(二合)嘘拏(十八二合)渴(去音)伽手罗(十九)驮奴达啰(二十)普吒普吒(二十一)普吒夜普吒夜(二十二)阿谟迦(上音)写(称他某甲二十三)萨婆奢唎[口*闌](二十四)阿杜那(二十五)毗杜那(二十六)萨婆驮(去音)敦(二十七)涉筏(二合)啰(去音)夜(二十八)孤婆夜(二十九)莎诃(三十)

　　是法印咒。若欲除病。病人边作四肘水坛。坛中心着一盘饮食。东南北方各一盘食。咒师坐西方。咒师左边令病人坐咒师前。复安火炉烧白芥子。一咒一烧一百八遍。其病即差。若一日不差三日作法。决定得差。如其不差知非鬼病。宜白日作。勿夜作法。

　　乌枢沙摩像一躯。南边安置火炉。取白芥子及赤色华并自身血。少分交和。欲令舍睹噜热病困者。以前件药。一咒一烧一百八遍。舍睹噜即困。若欲令差。取沙糖和水及与白华。一咒一烧一百八遍。称其那(去音)摩。遍遍皆称著者即差。以后毒心自然消灭。

　　乌枢沙摩头法印咒第十三

　　准前身印。惟改右头指。捻中指上节上。左手头指。开向中指前曲之咒曰。

　　唵(一)安那梨(二)俱那梨(三)讫哩(二合)瑟拏(二合)冰揭梨(四)苏薄鸡(五)讫嚧(二合)多婆萨泥(六)莎诃(七)

　　是法印咒。悉能疗治一切鬼病。大大速验。

　　乌枢沙摩顶法印咒第十四(未见功能)

　　准前头印。惟改左食指。压中指外第二节文咒曰。

　　那(上音)谟伽莫都(一)跋折啰　俱噜驮写(二)唵(三)骞伽唎鸡(四)徒摩施溪(五)莎诃(六)

　　乌枢沙摩口法印第十五

　　准前身印。惟改左头指。向左中指后少曲。右头指向右中指前少曲之。咒用前供养咒。

　　是法印咒。若妇人产。腹中儿死不得出者。手掬取少水。和少许阿魏药。诵前供养咒一百八遍。与其令服死儿即出。

　　乌枢沙摩跋折啰母瑟知法印咒第十六

　　左手大指。捻无名指下节。以余四指。握作拳咒曰。

　　唵(一)跋折啰　俱噜驮(二)摩诃婆(去音)罗(三)婆嚧婆嚧(四)四离四离(五)娑摩娑摩(六)钵罗　婆诃诃(上音七)莎诃(八)唵(九)地力(十)呜吽[打-丁+巿](十一)

　　是法印咒。若作此印诵咒。即得一切欢喜。无所障碍。

　　乌枢沙摩解秽法印第十七

　　以二小指相钩掌中。二无名中指食指。直竖相博。二大母指。安在掌中二小指上。合腕咒曰。

　　修利摩利(一)摩摩利摩利(二)修修利(三)莎诃(四)

　　是法印咒。印中着水。咒七遍已洒面。然后诵持诸余咒法。行咒法人。若见死尸妇人产处六畜产生血光流处。见如是等种种秽时。即作此印诵解秽咒。即得清净所行咒法悉有效验。若不尔者。令人失验。及被殃害面上生疮。解秽神咒必不得忘。行者每日以香熏身。于道场东壁。张金刚像。敷金刚净座坐。用吉祥草。如无此草白茅代之。咒师身着赤衣用赤坐具。然后坐于菖蒲席上。又取黄蔓菁子及白芥子。咒七遍已散着四方。一切恶鬼天魔之神不得娆乱。咒师向金刚前。以两手散赤色紫色二种色华。

　　散华咒第十八

　　咒曰。

　　唵(一)苏鸡罗(去音)夜(二)莎诃(三)

　　更有一本咒曰。

　　唵乌吽(一)涉筏(二合)啰(去音)耶(二)莎诃(三)

　　乌枢沙摩大咒第十九

　　咒曰。

　　那(上音)谟(上音)啰(上音)怛那(二合)跢啰(二合)夜耶(一)那谟(同上)室旃(二合)茶跋折啰波拏曳(二)摩诃药叉栖那钵跢曳(三)那谟跋折啰(二合)噜陀写(四)阿钵啰(二合)底诃(上音)多(五)奢珊那(上音)写(六)摩诃嚧山那(上音)写(七)跋折啰檀昙(八)钵啰(二合)[卄/博]叉(上音二合)弥(九)阿底俱噜嚂(去音十)钵啰(二合)摩驮路男(上音十一)冰伽嚂(十二)迦卑嚂具嚂(十三)摩啰(上音)南(上音十四)多啰萨南(上音十五)多他医迦遮啰(上音)底(十六)药俱噜驮(十七)僧伽啰(上音十八)迷多罗迦昧曳(十九)曳那俱噜遰那(二十)檀茶那陀那(上音)婆(二十一)毗武企吉哩多(二十二)多么剑(二十三)三钵啰(上音二合)薄叉(上音二合)弥(二十四)阿底唎(二合)必昙(二十五)噜地啰迷陀(去音)榆(二十六)旦茶旦茶(二十七)摩诃旦茶(二十八)跋折啰旦茶(二十九)摩诃婆(去音)罗诃那(上音)弥(三十)萨婆舍睹噜(二合)尼(三十一)奈奢奈奢(三十二)那舍夜那舍夜(三十三)户卢户卢(三十四)遇卢遇卢(三十五)讫柳(二合)嘘拏(二合)(三十六)檀茶檀值拏(三十七)槃者槃者(三十八)摩他摩他(三十九)跋折啰檀值那(四十)摩啰(上音)夜摩啰夜(四十一)焰摩檀值那(四十二)阿那(上音)夜阿那(上音)夜(四十三)迦罗波施那(四十四)阿那(上音)夜阿那(上音)夜(四十五)婆噜那波施那(四十六)多茶夜多茶夜(四十七)药叉檀值那(四十八)部菩乌枢沙摩(二合)俱噜驮(四十九)阿跛唎弥多婆(去音)罗(五十)波罗羯摩婆榆补陀罗(二合)(五十一)摩怒都毗冶(二合)阇皤(五十二)者吒者吒(五十三)钵吒钵吒(五十四)摩吒摩吒(五十五)波夜摩奴(五十六)频驮频驮(五十七)毗频驮毗频驮(五十八)跋折唎拏(五十九)多茶(上音)夜多茶(上音)夜(六十)药叉檀值那(六十一)诃(上音)那诃(上音)那(六十二)婆那婆那(六十三)毗沙拏(六十四)阿底毗沙拏(六十五)呵陀呵陀(六十六)跋折啰　郁噜摩(六十七)跋折罗　那(上音)迦(六十八)跋折啰　计奢(六十九)跋折啰　目佉(七十)诃(上音)娑诃(上音)娑(七十一)跛夜么奴(七十二)文遮吒吒诃(七十三)僧毗吉唎跢目呵(七十四)摩娑弥陀摩阇(七十五)户卢地必唎耶(七十六)医醯(上音)阿目剑咩(七十七)摩诃钵施儞鞞陀(七十八)耶弥多婆婆(七十九)跋折啰　值那(八十)呜吽[打-丁+巿](八十一)摩诃婆(去音)罗(八十二)诃(上音)那诃(上音)那(八十三)钵遮钵遮(八十四)摩他摩他(八十五)毗驮(二合)崩写夜(八十六)那舍夜那舍夜(八十七)摩啰(上音)夜摩啰(上音)夜(八十八)多啰(二合)珊那(去音)夜(八十九)呜[合*牛][打-丁+巿](九十)摩啰(上音)那(去音)夜(九十一)呜[合*牛][打-丁+巿](九十二)儞略耶(二合)嚧山那(去音)夜(九十三)呜[合*牛][打-丁+巿](九十四)阿时夜(二合)耶(九十五)呜[合*牛][打-丁+巿](九十六)俱噜啰　跋折啰　跛尼(九十七)阿(上音)若波夜智(九十八)莎诃(九十九)

　　是一法咒。名乌枢沙摩金刚大法神咒。若人能诵满十万遍。日日相续烧安悉香。请金刚坐。供养毕已。数数诵咒并用诸印。一切所作种种法事。无不成办皆得效验。

　　画乌枢沙摩像法咒第二十

　　令处女子织作白亵。若织作绢等先咒牛尿一百八遍咒曰。

　　唵(一)跋折啰　地力(二)呜吽[打-丁+巿](三)莎诃(四)

　　咒牛尿已。用洒亵等。黑月八日九日若十四日。净好泥地而作一坛。取一佛像。以香水洒安置坛中。供养种种香华饮食。然八盏灯。唤一画师最能画者。随其所索多少即与。不得还价。日日与其受八戒斋。香汤洒浴着新净衣。与其博士作护身印。然后画作火头金刚。其像身长可佛一肘。二尺三寸半。除其光座。更作高大亦珍精好。和彩色。用薰陆香汁不用皮胶。取一水罐着坛中心。日日当设一七人斋。若不办者一人亦得。其像色青而有四臂。右手向髆把跋折啰。左手向肩而把赤索。其索盘屈状似盘蛇。右手舒下。仰大指博头指。直下舒。其余三指才屈向上。左手屈臂向上手把数珠。用中指头而掐其珠。面貌端正极令姝妙。画二龙王络左髆上。其二龙头相钩仰视在于胸前。尾在背上。俱纯赤色又四龙王并作青色。各绞一臂。又二龙王亦皆青色。各绞脚胫。其像头上一白龙王。绞盘竖头。其像腰下虎皮缦胯。头发火焰。悉皆使竖。非但头上。项背亦有火焰之光。其头光上左右。各画一莲华座。左莲华上作阿閦佛像(一本云释迦佛)结加趺坐。左手仰掌横在齐下。右手仰掌在右膝上。指头总垂。右莲华上作阿弥陀佛像。结加趺坐手作阿弥陀轮印。谓左手仰掌。大指无名指两头相拄。食中小三指。皆舒展之。右手同前。作但以此手覆左手上。二手大指无名指甲。齐之相拄。其佛像上画作诸天散华之像。其上作云如电光色。其金刚像底画作海水。中有莲华。于其华上。立金刚着。海中画作八个阿修罗王。左边四个右边四个。其八王形皆作低头礼拜之形。其金刚底右边。复画咒师形像。手执香炉胡跪供养。作此像已。咒师日日烧安悉香。供养金刚发露忏悔。于水坛中。先诵咒满十万遍已。所愿皆随。若意欲入阿修罗宫殿中者。即诵咒满二十万遍。即能得入。以后即作色坛供养。

　　乌枢沙摩金刚供养坛结四方界法咒第二十一

　　结四方界咒咒曰。

　　唵(一)跋折啰　俱噜驮(二)摩诃婆(去音)罗(三)阿杜罗地钵底(四)底瑟吒(二合)(五)莎诃(六)

　　当以此咒咒三七遍。周匝四方而作结界。

　　火结界咒第二十二

　　咒曰。

　　唵(一)跋折啰　俱噜驮(二)摩诃婆(去音)罗(三)跋折啰(二合)盎　矩罗(四)拔折罗佬佬(五)跋折啰钵罗　诃(上音)[口*闌]那(六)跋折唎那(七)地沙毗地沙(八)底瑟吒(二合)(九)阿羯嚂(二合)摩(十)莎诃(十一)

　　是一法咒。取一炬火咒三七遍。周匝结界及用护身。治一切病大有灵验。

　　咒水和粉泥咒第二十三

　　咒曰。

　　唵(一)跋折啰(二)跋折唎尼(三)跋折啰　输达(上音)尼(四)跋折啰　输达儞鸡(五)莎诃(六)

　　是一法咒。以水和粉。及作香泥咒三七遍然。后涂地作四肘坛种。种色粉皆得通用。

　　咒水咒第二十四

　　咒曰。

　　唵(一)跋折啰达啰(去音)夜(二)莎诃(三)

　　是一法咒。用无净水一切处用。

　　灭除罪咒第二十五

　　咒曰。

　　唵(一)室唎(二合)夜耶(二)室唎(二合)阿啰(上音)夜(三)摩诃婆卑怛啰(二合)夜(四)莎诃(五)

　　是一法咒。作坛断食。一日及二三日诵此咒者。灭一切罪。诸佛菩萨金刚天等皆大欢喜。

　　咒索咒第二十六

　　咒曰。

　　唵(一)涉筏(二合)啰夜(二)莎诃(三)

　　是一法咒。咒索散华。

　　咒跋折啰咒第二十七

　　咒曰。

　　唵(一)[口*梨]醯(虚弃反)跢曳(二)鹘噜醯(平音)多湿婆(二合)夜(三)呜吽[打-丁+巿](四)

　　是一法咒。咒跋折啰一百八遍。钉檀中心。

　　火结界咒第二十八

　　咒曰。

　　唵(一)地毗频徒(二)萨毗提婆(三)萨婆羯啰(四)悉钵(二合)婆陀室者(二合)曳(五)莎诃(六)

　　是一法咒。作坛之时。咒于炬火三七遍已。绕坛四面周匝结界。

　　大结界咒第二十九

　　咒曰。

　　唵(一)钵罗　娑啰(二)阿羯那曳(三)莎诃。

　　是一法咒。作檀之处用结大界。

　　欲作坛者。先觅闲静清净之处。好堂室内作四肘坛。六肘之内掘去种种骨木瓦石。然后将其别净土来。筑令坚实极使平正。于其地上作四肘坛。拼粉绳法如上佛顶等部中说。欲受法者。香汤洒浴着新净衣。上方下方及与四方。悬诸旛盖铃带宝华佩镜等物。皆如余部法中所说。庄严下方用五色粉。所用釆粉一一皆咒一百八遍。然后方用一切坛法。用粉皆然。若不咒粉作法不成。五色粉者。一白色。粳米粉是。二黄色。若郁金末若黄土末。三赤色。若朱沙末赤土末等。四青色。若青黛末干蓝淀等。五黑色。若用墨末若炭末等。其粉皆和沉香末用。

　　咒白粉咒第三十

　　咒曰。

　　唵(一)阿揭那(去音)曳(二)湿闭(二合)驮(去音)夜莎诃(三)

　　咒赤粉咒第三十一

　　咒曰。

　　唵(一)阿揭那(去音)曳(二)阿罗(上音)驮夜(三)莎诃(四)

　　咒黄粉咒第三十二

　　咒曰。

　　唵(一)阿揭那(去音)曳(二)卑驮(去音)夜(三)莎诃(四)

　　咒青粉咒第三十三

　　咒曰。

　　唵(一)阿揭那(去音)曳(二)可唎驮(去音)曳(三)莎诃(四)

　　咒黑粉咒第三十四

　　咒曰。

　　唵(一)阿揭那(去音)曳(二)居唎(二合)瑟那(二合去音)夜(三)莎诃(四)

　　是五法咒。若欲作坛。把跋折罗各印其粉。各诵本咒一百八遍。如是咒竟依法安置。作四肘坛。先以白粉布为界道。坛开四门。其坛中心作莲华座安置乌枢沙摩像。东门更作一莲华座。安跋折啰施可啰。南门亦作一莲华座。安弥噜室[口*陵]伽。北门复作一莲华座。安汉陀释吉智。西门安置跋折啰杜地。其西门外安咒师座。东北角安提头赖吒天王。东南角安毗卢茶迦。西南角安毗嚧博叉。西北角安鞞沙门天王。此四天王亦通供养。皆与一切佛菩萨等。作法时。用灯十六盏百味。饮食作十二盘。烧安悉香种种供养。坛西门外近西南角可八指地。作一火炉。拟烧酥蜜胡麻香等。其日咒师可诵大咒一千八遍。若作此法者。感得火头金刚欢喜。作一切法皆得大验。又请金刚火炉中坐。烧于酥蜜胡麻稻华。咒一百八遍。火头弟子各诵其咒一百八遍四天王咒各诵七遍。

　　乌枢沙摩唤使者法印咒第三十五

　　二大母指各押小指甲上。二头指无名指并直竖。二中指头相拄合腕。大指来去咒曰。

　　伊利弥(一)伊利弥(二)利弥利弥利(三)莎诃(四)

　　是法印咒。若欲行印治病之处。于病人边。先须烧香作是印咒。唤于一切鬼神。安置。然后行印诵咒疗病。皆有大验。

　　呜枢沙摩咒水洒面咒第三十六

　　咒曰。

　　那(上音)谟(上音)跋折啰　俱噜驮夜(一)唵(二)遮智能尼(三)莎诃(四)

　　是一法咒。咒水七遍。以用洒面一切欢喜。

　　乌枢沙摩止啼咒第三十七

　　那(上音)谟(上音)摩跢唎(二合)伽那(上音)写(一)跋折啰　俱噜驮夜(二)跢侄他(三)朱噜提(四)朱噜提(五)朱主噜提(六)莎诃(七)

　　是一法咒。于素帛上。抄是咒文。咒索中心系是咒文。还以此咒。一咒一结一百八结。小儿女子夜啼哭时。以系颈下。不畏一切诸鬼神等。不复更啼。儿得长命。

　　乌枢沙摩调突瑟吒咒第三十八

　　咒曰。

　　那谟(二皆上音)婆伽婆都(一)跋折啰　俱噜驮夜(二)跢侄他(三)医醯(上音)医(上音)醯(四)摩诃婆罗(五)阿目剑(六)涉筏(二合)唎拏(七)讫柳(二合)嘘拏(二合)(八)户嚧户嚧(九)咄吒咄吒(十)莎诃(十一)

　　是一法咒。欲调伏前人唤来。去不来时。即突瑟吒。取黑羊毛而作咒索。以紫橿木削作橛子。长横八指。取前咒索缠谷树上。咒橛及索一百八遍。钉其树上。即着钵啰(梵言丹云病癞)若欲令愈。拔去其橛。咒于牛乳一百八遍。内其孔中。即得还服。

　　乌枢沙摩率都(二合)提咒第三十九

　　咒曰。

　　唵(一)跋折啰　俱噜驮夜(二)迦(上音)子野(二合)(三)(下同)毗迦(上音)子野(四)阿谟迦(上音)写(五)俱噜昙(六)悉耽(二合)婆夜弭(七)莎诃(八)

　　是一法咒。若前人嗔。数数诵之前人欢喜。

　　乌枢沙摩调伏咒第四十

　　咒曰。

　　唵(一)跋折啰　俱噜驮夜(二)古卑毗古嚧木溪(三)莎诃(四)

　　是一法咒。咒坏瓦钵一百八遍。盖恶比止追央久利(此四字梵言也)即不能出追央久梨。若欲出者去钵即出。

　　乌枢沙摩那瑜伽咒第四十一

　　咒曰。

　　唵(一)跋折啰　俱噜驮夜(二)乌古离(三)弥古离(四)支刹离(五)誓蜜离(六)阿姥俱(七)阿谟迦写(八)提毕瑟都(二合)(九)婆(平音)婆(上音)都(十)毗叱叱(平音)瑟都(二合)(十一)莎诃(十二)

　　是一法咒。咒稻谷糠一百八遍。近于南壁安金刚像。像面向北。咒师面向南坐像前。即作一小水坛。坛中着一火炉。咒前稻糠。一咒一烧一百八遍。抄彼那摩(梵音)作是法已两人比智(梵音)欲相好者。取薰陆香和白色华。咒烧火中即得瑜伽。

　　乌枢沙摩目佉槃陀那咒第四十二

　　咒曰。

　　唵(一)娑诃(上音)那(二)娑诃(上音)那半那(三)迦郎(轻呼)古哩(二合)多(四)设唎啰(去音)夜(五)莎诃(六)

　　是一法咒。咒灰若土二十一遍。望恶比止目佉萨之。即得目佉盘陀那。若欲令好。咒水二十一遍。望目佉泼即得平复。

　　乌枢沙摩咒法功能

　　若有苾刍优婆塞等。意欲受持乌枢沙摩金刚咒者。当作水坛。每日平旦以诸香华。发心供养十方诸佛般若菩萨金刚天等。心口发愿然后一坐。诵咒即满八百遍。日中黄昏中夜各八百遍。准前供养。诵咒之时。皆不得共傍人戏笑交头乱语。咒师面作极大嗔颜。初受此法必须坚固。若能诵咒满十万遍。心心继念不断绝者更莫余缘。一切所为无不成办。其供养香纯烧安悉香。用赤色华。紫华亦得。掏赤数珠。琉璃珠亦得中用。复着赤衣坐菖蒲席。席下敷氎。安置讫已。咒水七七遍。[打-丁+巿]散四方上下。结界后咒白芥子七七遍已。遍散四方上下结界。次请金刚及眷属等。安置座已。取一火炉。西门外南咒师前着。取稻谷华和好牛酥。于火炉中然谷木柴。以柳枝策咒一遍已。火中烧之满八千遍。尔时咒神下来现形。或梦中见其咒神形。正见神时咒师莫怖。身毛不动安然定想。随心任意种种发愿。得此验已。可诣高峻四绝山顶。更作坛场。如法供养。诵咒满足十万遍竟。高声大叫。诸仙人门。阿修罗门皆悉自开。又取蔓菁子半升。取自身血和蔓菁子一捻一咒火中烧之。满八千遍竟。阿修罗女及仙人女等。出迎行者入内供养。常与甘露饮其行者。齿发皮肤并自脱去更得新生。其人身形如似金色。持咒人得一千年活。力如金刚。一千年后命终即生忉利天上。自身即为忉利天王。

　　又一法者。日月蚀日作一水坛。纵广四肘。牛粪涂地烧安悉香。散杂色华。将金刚像当中央着。又取好酥赤铜器盛。着于像前。咒师面向东坐。对像诵咒。至日月满依旧即休。然后自取其酥服之。得大聪明。所为诸事皆获大验火头金刚降魔器仗当用净好熟镔铁。作金刚杵。杵长一尺。其杵两头作六楞峰。纵广二寸细腰四楞。状如金刚力士把杵。作轮法者。毂辋具足状如车轮。轮阔一尺纵广皆然。中隔六楞峰亦六峰。外十二楞峰亦十二。周匝有刃。次作斧者。两头有刃身长六寸。柯长二尺。作刀一口。又须作槊一张。长四尺许木身铁峰。其所用铁。皆须预咒一百八遍护净结界。作器仗讫。各咒其物一百八遍。各咒已竟。当于受法坛中着之。日夜依前遍数诵咒。要候器仗见大神通威力为限。若器仗上现于热相。手不可近者。当知此法已成就竟。其诵咒人得千岁活。若烟出者。其诵咒人得万岁活。若火焰出者。其诵咒人飞上天上。若作此法。必须就诣闲静之所。及之山间高峰顶头。若小小求。于净室内作法亦得。若欲求仙及取大验。必入山间高顶之上作之。定得最胜大验。

　　又有一法。咒水白芥子等。散于十方结界。以后一切恶魔恶鬼神辈。不得娆乱。诵咒之人诸法之中皆不许染。惟乌枢沙摩金刚法通若染若净。无所禁制。若人能去诸贪杂染。其法更好。所有功能不可具论。

乌枢沙摩金刚法印咒品

　　大青面金刚咒法大咒第一

　　咒曰。

　　那(上音)谟啰(上音)哆那(二合)跢啰(二合)夜耶(一)那(上音)谟室毡(二合)荼跋折啰　波拏曳(二)那谟尼蓝婆罗跋折啰　婆拏(三)摩诃药叉西那钵多曳(四)多侄他(五)殑伽尼提婆嚧俱北姝(六)勃特俱致那(七)聿多室多婆诃(八)娑多罗(九)阿褥巨攘帝(十)毗吉带(十一)邓瑟吒(二合)啰(十二)迦啰啰嚧柸(十三)应伽啰施毗室奢(十四)娑那(去音)伽啰(去音)耶(十五)瞿啰那(去音)伽耶(十六)婆素溪毗铺瑟多(二合)伽啰那(去音)伽耶(十七)吉瑟多(二合)曳也儒(十八)毗媲多耶(十九)睡唎多婆承(二十)巨摩惧吒(二十一)僧俱质多啅(震引声二十二)何啰啰吒吒吒吒曳(二十三)特设娑带(入二十四)特阿特嚧瑟吒(二合)啰(二十五)吉利丹多(入)卢波耶(二十六)毗殊什婆(去音)耶(二十七)牟呼陀啰耶(二十八)那若迦薄叉那耶(二十九)帝哩(二合)嚧迦耶(二合)(三十)婆蝇迦啰(去音)耶(三十一)娑婆(二合)那(去音)迦耶(三十二)蜜都(去音)迦啰(去音)耶(三十三)乙孕殑伽尼(三十四)提婆嚧俱北姝(三十五)鼻地(第音)婆伽鼻地(三十六)薄瑟多佛地(三十七)阿波多耶操(去音)弥(三十八)多侄他(三十九)虎吽虎[合*牛]虎[合*牛][打-丁+巿][打-丁+巿][打-丁+巿][打-丁+巿](四十)那伽毗陀啰那耶[打-丁+巿](四十一)那俱乌瑳陀那耶[打-丁+巿](四十二)尼蓝婆萨啰那耶[打-丁+巿](四十三)胡嚧摩诃尼那耶[打-丁+巿](四十四)宫盘茶乌瑳陀那耶[打-丁+巿](四十五)伐[口*禮](二合)多毗舍遮那舍那耶[打-丁+巿](四十六)药叉毗舍遮那舍那耶[打-丁+巿](四十七)虎[合*牛]虎[合*牛]虎[合*牛][打-丁+巿][打-丁+巿][打-丁+巿](四十八)阿钵唎底诃多婆罗(四十九)帝哩(二合)卢迦(五十)婆蝇迦啰(五十一)室毡(二合)茶跋折啰　波拏曳(五十二)啰质攘波耶底(五十三)莎诃(五十四)

　　受持此咒。于三七日斋戒洁净。香汤洒浴着新净衣。净持一室。以净牛粪取得蒸之除去臭气。又更蒸已。和黄土泥用摩作坛。其坛纵广一丈二尺。或作丈六旛。灯依图作五色座。又依图法。以五色粉布坛地上。作此坛已。坛西南坐面向东北。至心诵咒。日别六时时各一百二十遍。诵满三七日。绕坛行道。诵咒限满。遍数足已。然后疗病万不失一。诵至千遍霖雨过多。止雷风雨刻时即定。诵至千遍于大刀上鲜血流出。咒刀千遍以刀指云云中血下。咒树千遍树有华果。若于山野孤行之时。若为山精老魅虎豹师子熊象如是等兽。所恼乱者。皆诵此咒以手指之。悉皆降伏不敢为害。若诵此咒至二百遍疗病之时。病无轻重应声即愈。若服有人正发热时。为其诵咒至一百遍即得止热。若人眼中有白晕漫。诵咒百遍即得除差。若患猫鬼野道病者。诵咒千遍猫鬼即现一切人见。若鬼魅病诵咒欲至六七百遍。亦现魅身令人总见。若患时气天行病者。以桃杖打之其病即差。若被压蛊为其诵咒至二百遍即得除愈。若患骨蒸伏连传尸气病者。诵咒千遍其病即愈。又若妇人月水不通。诵咒欲至六七百遍。其病即愈还得宣通。若带下病依前法咒其病即愈。若患风狂癫痫等病。咒至千遍其病即愈。若患神病。或慈或嗔喜歌喜笑或唱叫唤。亦依前咒其病即愈。若遍身浮肿土气等肿。亦依前法咒即除愈。若患一切大肿持肿。咒苏摩肿其肿即愈。若夫妻相憎犹如水火。咒五色缕一咒一结成一七结。系臂肘后诸亲皆喜。若有县官口舌诤讼。咒五色缕一咒一结成一七结。亦依前法即得解脱。若恶人恼乱亦依前法即自调伏。此但略说未尽功能。惟须好心直行之人。乃可相与。除此以外勿妄传之。若惟须握固与人诵咒定得成验。一诵直至三七遍时。即须震声。无问多少即得成验。凡欲疗病。先诵五方药叉名字并诸眷属。令其入室。所疗病家必不得食酒肉五辛。若其食者大损病人。请神之时。方别各唤不出口。阴唱急来。一七声呼。其神即来。若遣神去时。口中阴唱那罗干。二七声唱勿大声咒。护身之。

　　药叉心咒第二

　　婆帝吒(一)摩诃摩诃噜(二)乌呼乌呼(三)罗阿昼吒帝(四)莎诃(五)

　　于病人家。初欲疗病。诵咒先须谨请五方药叉。先请东方为首。谨请东方青帝药叉。身长三丈二尺口吐青气。并诸眷属入此室内。坛言坛内家言家内。余者准此。当于此坛东北角。立药叉身形。

　　药叉立身印咒第三

　　以右脚直。左脚踏着地。相离一肘许。以左手三指直竖。以大指捻小指甲上。叉腰。四指向前。以右手五指拓面上是。面作嗔色。结界绕坛。右转一度一咒。即说咒曰。

　　唵(一)帝婆药叉(二)盘陀盘陀(三)诃诃诃诃诃(四)莎诃(五)

　　唤罗刹身印第四

　　二手合掌。二小指相钩。二大指并相着合腕。头指来去。

　　药叉钩印第五

　　准前身印。以右手头指。在中指第三节上。名药叉钩。结此当心上。右转行道。一切药叉并诸眷属。悉皆欢喜恒为守护事于咒师。

　　药叉火轮印第六

　　左中指拄右头指。右中指拄左头指。二无名指屈于掌中。二节相背。二大指二小指。并直竖头相拄。诵大心咒。

　　药叉身印第七

　　三药叉疗一切鬼病。当依身印。其身印与君茶利立身印同。二大指屈于掌中。二无名指压二大指甲上。头指中指小指。并直竖头相拄。翼二肘。去乳房五寸诵大身咒。

　　药叉追天鬼印第八

　　与摩诃摩瑜[口*梨](唐云孔雀王也)集天众印同。自八指反相叉在掌中。二大指亦屈头入于掌。惟右手中指直竖来去。诵孔雀王大身咒。

　　降伏魔印第九

　　准前惟改二中指。直竖头相拄。安印顶上。翼二臂。亦是摩瑜[口*梨]降伏魔印。诵大身咒火轮印左中指拄右头指头右中指拄左头指头二无名指屈于掌中二节相背二大指二小指并直竖头相拄诵大心咒。

　　欢喜咒第十

　　那(上音)谟枳唎(一)俱摩唎(二)休溜叉溜(三)莎诃(四)

　　若官府嗔。及有余人嗔怒之处。急把左手。中自为棓咒七遍者。即大欢喜。嗔心消灭大大有验。

　　弓印第十一

　　右大指压左大指。右头指中指屈。当左大指上。左头指中指直竖向上。二无名指二小指并屈在掌中。

　　箭印第十二

　　其箭印。二大指直竖。左头指屈当左大指上。右头指向上少屈。右中指屈。与左头指头相近。左手中指下三指。右手无名指及小指。并屈在掌中。

　　大弩印第十三

　　二大指直竖。二中指直上头相拄。二头指少曲。头当中指上节侧傍。二无名指二小指并叉。头出在外。

　　刀印第十四

　　二大指直竖。右头指曲。离右大指半寸许。左头指向上少曲。二手中指下三指。并屈在掌中。

　　缚大力鬼印第十五

　　二大指直竖。左头指屈头。在左大指根内。右头指少曲。二手中指下二指。总屈在掌中。

　　食印第十六

　　二大指屈头向下。二头指直竖。二中指亦竖少曲。二无名小指。并屈在掌中。

　　牙印第十七

　　二大指向上直竖。二中指直竖。左头指竖少曲。右头指屈当右大指上。二中指直竖。头相去半寸许。二无名指及二小指。并屈在掌中。欲得验者。先须作坛。其坛纵广一丈九尺。其坛外院惟开东门。北面南西三面无门。去其外院一肘半许。更作一重而开四门。中央更作一小方坛。不须开门。其中作一大莲华座。其坛两重。并以五色粉庄严阶道。外院安箭面别十只。一一箭上并各随方以五色线缠。刀十八口。内院不须更别安箭。刀三十口竖坛四方。外院内食二十二盘。四面各安新净水罐。罐中各插杂树枝等。皆并叶用。其中院内四向。各安二盘饮食并一水器。其方座前。安一盘食着一水器。香炉六具。咒师在西方。手执香炉先当至心奉请五方五帝药叉。各领八万四千眷属。入此坛内使我咒句如意得成一日三时夜复三时。一一时中各诵前咒三十一遍。如是七日作法即成。欲知成者。刀动水动即知成验。诵咒之人得此相者。自此以后所作皆成。若欲疗治鬼神病者。诵咒不过三五遍时其病即差。遣缚即缚遣放即放随心所作皆得成就。

　　画五药叉像法

　　一身四手。左边上手把三股叉。下手把棒。右边上手掌拓一轮。下手把罥索。其身青色。而大张口狗牙上出。眼赤如血而有三眼。顶戴髑髅。头发耸竖如火焰色。项缠大蛇。两膊各有倒垂一龙。龙头相向。其像腰缠二大赤蛇。两脚腕上亦缠大赤蛇。两膊各倒垂一龙。龙头相向。腰缠大赤蛇。所把棒上亦缠大蛇。虎皮缦胯。髑髅璎珞。像两脚下各安一鬼。其像左右两边各当作一青衣童子。发髻两角。手执香炉。其像右边作二药叉。一赤一黄。执刀执索。其像左边作二药叉。一白一黑。执槊执叉。形状并皆甚可怖畏。手足并作药叉手足。其爪长利。画作像已。日月蚀时急作一坛。随力多少办食果子。供养诵咒乃至日月平复即休。受法不食五辛酒肉。若其食者无有神验。神性急恶恐损害人。宜须慎之。

　　欲诵咒时安像坛中。从西南着。手执香炉人门上立。至心奉请一切诸佛诸大菩萨一切贤圣。天龙八部诸天童子大力药叉。愿以大悲天眼天耳及他心智。悉皆证知弟子今日。诵五药叉大威神咒。使得成就无有障碍。作此语已。发大声诵咒一七遍。即当闭目存思作想。此咒音声遍至十方无边法界一切金刚药叉等前。以为召信。专想作念。五方药叉及诸眷属皆作来意。然后安坐更当诵咒满三七遍。若能诵至七七遍者最为第一。若咒神来时。咒师自身坐不安隐。身毛皆竖。复欲倾倒绕身四畔。欲似有人忽来相逼。若有如是相者。即知咒神将及诸眷属一切皆来。咒师须作一金刚杵长二尺许。以右手把杵杀打地上。连续诵咒。左手叉腰。如此咒者。其咒神不过三遍五遍即来。若无大要不宜急唤。若不要急辄而急咒。恐畏神嗔必有损伤。若有怨家数相恼乱。当立一坛。坛上作彼舍睹嚧身。以烧死人炭灰作之。即杀诵咒以杵打之。如是不过三七遍下。彼舍睹嚧即自母陀。以外一切诸病患等。任意皆得不劳繁录。作杵法者。合金银铜三物。共和铸作其杵。杵有八楞。形如金刚力士把杵。杵长尺二。若无如上三种物者。当取东引桃根作之。

　　大青面金刚咒法竟(此下二咒品次录无唯南本有未知何咒)

　　唵(一)筏折罗　俱嚧陀(二)摩诃婆罗(三)儞罗婆娑那耶(四)钵罗　耳缚哩多(五)摩拘吒(引)夜(六)耳缚哩多(七)儞多罗夜(八)底哩补罗耶伽罗(九)费陀梵娑夜(十)迦罗夜(十一)跢波跢波(十二)波罗波罗(十三)耳缚罗耳缚罗(十四)乌迦目佉(十五)普吒普吒(十六)娑啰娑啰(十七)费娑罗费娑罗(十八)乌底瑟吒乌底瑟吒(十九)婆伽婆(二十)乌刍渗摩俱嚧陀(二十一)阿谟迦写(称他名二十二)耳缚哩多(二十三)吃哩阿拏(二十四)莎缚诃(二十五)

　　解秽咒

　　苏利摩利摩摩利摩利苏苏利莎诃。

佛说陀罗尼集经卷第十一(诸天卷上) 

佛说摩利支天经一卷
　　如是我闻。一时佛在舍卫国祇树给孤独园。与大阿罗汉千二百五十人俱。复有无量大菩萨众。弥勒菩萨。曼殊室利菩萨。观世音菩萨。而为上首。及摩利子等诸天龙八部前后围绕。尔时舍利弗即从座起。偏袒右肩右膝着地。合掌向佛而白佛言。世尊于未来世末世众生。作何等法得脱诸难。佛告舍利弗谛听谛听。我今为汝说于此事。

　　尔时会众欢喜踊跃重劝请佛。

　　尔时世尊告诸比丘。日前有天名摩利支。有大神通自在之法。常行日前。日不见彼彼能见日。无人能见无人能知。无人能捉无人能害。无人能欺诳无人能缚。无人能责其财物。无人能罚。不畏怨家能得其便。

　　佛告诸比丘。若有人知彼摩利支天名者。彼人亦不可见亦不可知。亦不可捉亦不可害。亦不为人欺诳亦不为人缚。亦不为人责其财物。亦不为人责罚。亦不为怨家能得其便。

　　佛告诸比丘。若善男子善女人。知彼摩利支天名者。应作是言。我弟子某甲知彼摩利支天名故。无人能见我无人能知我。无人能捉我无人能害我。无人能欺诳我无人能缚我。无人能责我财物。无人能责罚我。亦不为怨家能得我便。此咒有大神力。所作成就破一切恶。若用结界。百由旬内一切诸恶无敢入者。尔时世尊即说咒曰。

　　南无佛陀耶(一)南无达摩耶(二)南无僧伽耶(三)怛侄他(四)遏啰迦末斯(五)摩啰迦末斯(六)苏途末斯(七)支钵啰末斯(八)摩诃支钵啰末斯(九)摩唎支夜末斯(十)安怛陀那夜末斯(十一)那谟粹都底(十二)莎诃(十三)

　　又别本云。

　　那谟佛陀耶(一)娜谟达摩耶(二)娜谟僧伽耶(三)哆侄他(四)遏啰迦摩斯(五)末迦摩斯(六)阿豆摩斯(七)至婆啰摩斯(八)安檀驮那夜摩斯(九)摩唎支婆啰摩斯(十)娜谟率都羝(十一)莎诃(十二)

　　(注云梵本多同前本。西国诸德诵前者多。古今受持相传得验。前后两咒无不有效。然则文句周悉前本周匝。决定是非非九境界。用前用后任自所便。以下佛言)

　　王难中护我。贼难中护我。行路中护我。失于道路旷野中护我。昼日护我。夜中护我。水难中护我。火难中护我。罗刹难中护我。茶枳儞鬼难中护我。毒药难中护我。佛实语护我。法实语护我。僧实语护我。天实语护我。仙人实语护我。

　　怛侄他(一)阿啰拘隶(二)阿啰拘隶(三)鸡栗底(丁以反四)萨婆迦啰醯蔽(蔽亚反下同五)萨蒲跛突瑟[齒*齊](二合)蔽(六)萨婆伊都波达啰鞞蔽(七)啰(上音)叉啰叉(自称名字八)莎诃(九)

　　又别本云。

　　哆侄他(一)阿啰躯唎(二)阿啰躯唎(三)吉唎的(知约反四)落叉落叉(五)我萨婆婆油(六)钵陀(上)啰菩娑伽夜栖(斯亚反)稗(七)莎诃(八)(注云梵本多同前本。论验相传两本无殊。其中委悉。准前可知)

　　奉请摩利支天咒

　　一名摩利支天身咒咒曰。

　　娜谟啰跢那(二合)跢啰(二合)夜耶(一)摩唎支[口*梨]驮(去音)耶(二)摩婆(上)帝移沙(上音)弥(三)跢侄他(四)婆(上)啰(去音)梨(五)婆驮梨(六)婆啰呵目溪(七)萨婆(上)徒瑟誓(去二合)(八)槃(上)驮槃(上)驮(九)娑婆诃(十句)

　　佛告诸比丘。若有人识彼摩利支天菩萨者。除一切障难王难贼难猛兽毒虫之难水火等难。若人欲行此法者。一切法中此法最胜。持此咒者。面向百踰阇那。一切鬼神恶人无能得其便者。若于难中行时。晨起诵前身咒。咒一掬水四方散洒。及洒自身。若衣襟若衣袂若袈裟角一咒一结总作三结。即往难中行。连续诵咒(前二大咒)而行。所有一切事难军防主者。悉皆迷醉都无觉知之者。

　　若人欲得供养摩利支天者。应用金若银若赤铜若白檀若赤檀等。随力所办作摩利支天像。其作像法。似天女形。其像左手屈臂向上。手腕当左乳前作拳。拳中把天扇。扇如维摩诘前天女把扇。于扇当中作西国。卍字。字如佛胸上卍字。字四曲内。各作四个日形一一着之。其天扇上作焰光形。右手申臂并申五指。指头垂下。身长大小一寸二寸乃至一肘。其中最好者一二寸好。其作像人。遣最好手博士受八戒斋。日日洒浴。着白净衣作之。其价直者随博士语。不得违价。其像左右各作一侍者。其侍者亦作天女形。种种严饰。作此像已。若比丘欲行远道。于袈裟中裹着彼像。若是优婆塞。头髻中藏着于像。大小行时离身放着。不得共身上屏大小行。

　　次说印及坛法。

　　身印第一

　　反叉二小指二无名指。在掌中右压左。二头指直竖头相拄。以二中指。各[打-丁+必]在二头指背上头相拄。二大指并竖。各博头指侧。大指来去。

　　头印第二

　　准前身印。各屈二中指上节头。向大指垂。甲相背。即是头印。

　　顶印第三

　　准前身印。唯改二大指。屈上节头入掌中。即是顶印。若比丘欲行远道。于袈裟中裹像。若俗人头髻中着像。即作此头顶印。以安像头上。二十一遍诵咒行道。所至之处无有怖畏。

　　护身印第四

　　准前身印。惟改开二头指二分许。即是护身印。用之护身。

　　欢喜印第五

　　左手大指头。压无名指第一节文。又以余四指把拳。即是欢喜印若作此印诵咒。罗阇及沱屈边者。即前人欢喜。

　　摩奴印第六

　　左手屈臂。掌向于胸前。以头指已下四指把拳。以大指压头指甲上。少开掌中作孔。以右手甲掌。从左手节上向。手掌摩之。到于孔上。即以右手覆盖孔上。心想念之。左手掌是摩利支心。右手掌是摩利支身。于左手掌心中。我身藏隐在摩利支天心内。斯文藏我身着。摩利支在我顶上护我身(此是好知印)

　　使者印第七

　　以左手四指屈。以大指捻二中指头。使作孔。以右手指。于左臂腋下。不覆手。五指并展。诵咒七遍。即以此手合左孔上咒曰。

　　那谟摩唎支曳(一)萨婆萨埵(二)阿咥唎沙哩(三)莎诃(四)

　　佛语诸持咒行者。若欲专求是摩利支天法。觅诸利益现神验者。依前诵咒满遍数已。腊月十五日作受法坛。若欲作坛。预于其月十一日旦。觅知好处修理其地。除去恶物一如上法。坚筑平正。即作护身结界法事。若作护身。预起是月。从十一日日别一遍。诵咒三遍。依前印法以护自身。三遍结界。其结界法。还用以前护身印法。作印诵咒。至五遍竟。以印右转即成结界。至十四日晨朝。更作一大结界。咒灰七遍。遣于四方。为结内界。又作泥团数满十枚。一一各咒一七遍已。掷着八方及上下方。是名大结界。如此结界护已。即取香水和土作泥。遍涂坛地。立道场已。悬诸幡盖种种宝物。以五色线绕坛四面已。次将少分香华。入道场中烧香作印。唤摩利支天供养行道。然后发遣。至十五日晨朝。更取净牛粪和香水泥。泥道场地更结界已。又用种种名香和水。兼少净土更涂坛地一遍。待干。取五色粉遍布坛地极令庄严。作四肘坛。其坛中心作莲华座。于其座上即安摩利支天之像。东面安置使者之座。名婆多罗室唎夜。南面安置使者之座。名摩利儞。北面复安使者座处。名计室儞。西门安置咒师坐处。至夜然灯二十五盏。将五水罐。中心一罐四角各一。安置罐竟。种种香华饼果饮食。而为供养。庄严水罐如余部说。安置种种诸供具竟。咒师坐青草上。然后作印唤摩利支天等。以作其印种种供养。及出坛外。将诸饮食散施一切诸鬼神等。散施竟已。咒师手把青草诵咒。以草从头向脚。摩之一百八遍作护身印。于其印中又把青草。向顶上着。遣一弟子将坛中心水罐。灌受法人头顶印上。与灌顶竟。着新净衣。将入道场与作护身。一心念佛礼拜摩利支天之像。作是法坛。咒师自身受法弟子。惟食粳米乳粥为食。事讫发遣。于后扫除坛处。泥涂摒当总竟。献残饮食。咒师自身受法弟子皆不得食。作是法已。然后行用一切大验。初欲受法证效验者。必须作坛及其手印。若不如是徒丧其功。且作水坛。净治一室牛粪涂地。方圆一肘或二肘或四肘。中心安摩利支像。行者日日洒浴。若不洒浴者。应当洒手漱口入道场。咒师在此坛西坐。正面向东。唤摩利支安置坛中。烧安悉香及诸好香种种供养。日日诵咒一坐一百八遍。或一千八遍若一万八千遍。咒师以手撮取胡麻粳米相和。于坛前着火炉中烧。一撮一咒烧。如是满一百八遍一千八遍。心心相续勿缘余事。从月一日至十五日。随力供养饮食酥蜜乳酪果华香灯明。惟除酒肉五辛。欲满十万遍倍加供养。如是乃至足十万遍竟。然后于好处所。撩理于地。拔却恶物瓦砾骨毛等已。坚筑于地使平坦之。作此坛日者。腊月十五日为胜。又法庚子日正月一日。余月取建日为始。以五色作坛坛之中心着摩利支座。上遗五色粉而作华座并形或印。东面着使者。名婆多罗室利夜。北面着使者。名计室儞。南面着使者。名摩利儞。然后咒师从摩利支至摩利儞。次第唤之。各随本座而安置之。安置既竟。当以香华饮食八盘十六盏灯。倍胜于前种种供养已。咒师在西门外。面向东坐。诵咒一千八遍。种种供养。如是满七日。然后发遣之。更有别法。日月蚀日作此坛法者。得大验。上来已说作坛供养受持法竟。

　　又更有法。如其作坛之日。及于余时。旦起。洒手面讫。诵除障难咒。咒水散洒四方上下及自身上。至诵咒处。以此一咒。咒牛粪涂坛。所献饮食及灯火华香。咒师浴水护净之衣。用此佛伽那钵帝一咒。咒上诸物咒曰。

　　那谟粹都底(一)羯吒羯吒(二)末吒末吒(三)讫柳(二合)嘘拏(二合)(四)讫柳(二合)嘘拏(二合)(五)畔阇畔阇(六)南无粹睹底(七)鹘嚧陀罗(八)婆遮尼曳(九)莎诃(十)阿步多毗头(十一)乞叉摩质多(十二)曷啰嚩娑摩伽掣都(十三)诃诃耶(十四)摩诃诃悉都(十五)达厕日襄(十六)波罗拘波耶寐(十七)句嚧句嚧(十八)主嚧主嚧(十九)慕嚧慕嚧(二十)曩慕那摩(二十一)莎诃(二十二)

　　诵此咒者。一切咒验悉皆速成。一切善事如意所营。一切愿事皆得如意。如其作上诸事不遂心者。咒者即知定有障难。即于白月若黑月或八日或十五日。牛粪涂地设饮食华果。烧安悉香。取白线咒之。一遍一结如是作四十九结。系之左臂。所有障难鬼神尽皆被缚。更不得作障难(以下本法)

　　若人欲行东西远行在路者。先作水坛。唤摩利支天安置。取稻谷华和酥蜜。火烧一千八遍。并诵咒。随欲趣处去者。大吉得大灵验又更有法。七日之中日日作水坛。唤摩利支天安置。复着火炉。然谷木火。于其火中烧粳米胡麻一百八遍。并诵咒日日三时。时别一百八遍。乃至七日作此法竟。向啰阇及臣边者。前人喜欢。

　　更有法。若欲论义。依前法火烧梨枝一百八段。段别一尺并咒。如是七日。作此法者得大聪明论师。

　　又法欲往山中。依前法火烧苏。一百八遍并咒去者。一切禽兽毒虫不得侵害。

　　又法若人欲得见摩利支者。依前法。以谷木柴然火。取天木香二十一段。以酥蜜酪涂之。火烧并咒二十一遍。日日惟吃粳米饭乳酪三种。不得食余物。七日之中日日倍胜种种供养。如是七日作此法时。于第七日。摩利支身现入道场。问行者言。某甲汝今欲求何愿。是时行者随意答之。时摩利支听许。与愿归去者。即知得验诸天欢喜。

　　又法七日之中。日日三时。火烧槐香草白菖蒲白芥子三种。并咒已。向啰阇边去。前人欢喜又法欲向官人边去者。依前法火烧白芥子。日日三时时别一百八遍并咒。七日惟食粳米乳酪三种。不得食余物。如是七日讫。向官人边者前人欢喜。

　　又欲依前法。火烧梨叶日日三时。时别一百八遍并咒。如是满七日者。治一切鬼病时大得验。

　　又法依前。取大麦好去皮。捣细筛为末。以蜜和作团。大如李子。一百八个。七日之中。行者初日全不吃食。其余六日任意食之。日日火烧所搏大麦。并咒一百八遍。作上欢喜印。如是尽烧一百八团讫。以水灭火。于其烟上熏两手掌。诵咒二十一遍。愿云使我之手作一切法。成种种得验者。一切得验前人欢喜。

　　又法依前。烧阿末罗叶一百八遍并诵咒者。疗一切鬼病咒即得差。

　　又法若人热病。取好青草拟口。诵咒二十一遍。以摩病者五十四遍。并咒者即差。

　　又法日日三时。诵咒一遍三遍作大护身。三遍作大结界。五遍诵咒者。所爱摩奴沙任意即得。六遍诵咒护身结界。夜入冢墓一切不畏。

　　又法若欲远行。先于私房。七遍火烧熏陆香并咒者。着道之时数数诵咒行者。路中若逢贼难鬼难等。皆不得近悉自离人。

　　又法依前。白月八日于净室中。取好香华与粳米饭少少。火烧诵咒一千八遍。行者一日不食着净洁衣。作此法去者。前人尊重恭敬供养。一切鬼神亦皆敬畏。

　　又法取牛粪。未落地时以器承取来。莫令着地。即用和水而作水坛。其坛中心着佛像或佛舍利。构取母犊并黄牛乳。作苏宬金钵中。以右手无名指。搅之于酥。并咒。其苏之上火若出者。即应自知得大聪明。一日诵千偈。若火不出唯烟与暖者。小小聪明。若不得烟暖者。自身伏地拟口于酥器边。以右手无名指。为箸吃酥。即得少少聪明。

　　又法于城东外。好撩理地。作四肘坛。取塼坏五个。中心着一四面各一。又以四水罐宬水。以柳枝塞口。于四面塼坏上着之。又取紫檀磨研水中。即以其水洒于坛上。复以赤华供养于坛。复以胡烟脂四枚。各着四水罐边。复以五色线绕坛四面。坛四面外以种种香华饮食祭。泼与诸鬼神。于坛西门敷青草座。咒师着好净衣。结加趺坐于青草上。唤摩利支及诸使者。安置种种供养。咒师手把青草诵咒。以草从自顶。向脚摩之一百八遍。咒师手作摩利支身印。印中把青草。向自顶着。遣一弟子将坛上以四水罐。一一灌于咒师顶上竟。然后咒师着好净衣。作护身印。念佛礼佛礼摩利支讫。取龙华与龙脑香及酥合香三种。七日之中。咒师惟食粳米牛乳粥。不得吃余物。日日咒于上三种药一百八遍。乃至第七日。将彼药按自顶上右肩左肩心上咽上额上者。得验此语不开。

　　又法依前。若人患痔病。取黑线作咒索。令其病者头东脚西卧于床上。以上咒索系病者腰。又以别咒索系其床脚。并咒。如是作此法并咒二十一遍者。痔病即差。

　　又法若人患颈。治法如上。惟改前系腰索。系其颈上为异。

　　又法人家鬼神暴乱疫病死亡不息。又求上善事不获所愿者。取江水两边泥土。以作一百鬼形像。其中鬼王名毗那夜迦。此鬼王头者。作白象头形。其余诸鬼头。各别作诸禽兽形。其身手脚总作人形。大小可长四指。或八指许作之。取紫檀木于水研之。用以其水和泥。涂于地作坛。以五色土。于坛之上作鬼坐处。中心一座。北面二座。南面二座。东面二座。西面一座。于中心座上。着于鬼王像。其余六座总分着九十九鬼像。以诸香华及灯七盏酥灯诸饮食等种种供养。并取安悉香和酥火烧。用以供养。咒师坐于西门面向东。诵摩利支咒七遍。以五种色线咒二十一遍。然后取坛中三面诸鬼像。聚于中心鬼王边。一处着之。以其五色线。总缚着彼百鬼像讫。取犊子粪一百八搏。一一火烧并咒。烧一一搏时一诵咒莎诃。于先唱云缚一切鬼。然后云莎诃。如是人人尽一百八搏竟。然后别掘地深至人腰作孔。将彼所缚诸鬼像并坛饮食。着于孔中。以诸香华种种饮食。供养彼鬼。然后以土塞于孔上。平地。后永不出。若咒师业病临死之时。心中作放彼鬼得脱。若作此法。即得摩利支来速疾大验。

　　复次于前水坛诵咒了。不共人语。即入房内卧。或于夜中得异境界。勿向人说。惟师弟子二人评论善恶。满十万遍后若无境界。取稻谷华和胡麻。烧如前法。亦无境界更不须饮食。惟散华诵咒。每至八日十五日二十三日。随咒师所食奉上。连续诵咒自责忏悔。必得如愿。从初三七日后。一七日一度试咒力。方知渐进。

　　又法一生之中。日日惟食粳米乳粥。数数诵咒。得大聪明。四姓之中婆罗门大爱念。若火烧酥酪乳者刹利爱念。若火烧大麦酪乳者毗舍爱念。若火烧胡麻滓者首陀爱念。

　　又法若人鬼病口合不语者。咒水二十一遍七遍。[打-丁+巿]入之即语。

　　又法鬼病口合不语者。以袈裟角诵咒二十一遍。打之即语。

　　又法右手以大指无名指捻灰。咒之七遍四方散之。即成结界。

　　又法以泥作丸。丸为十个。各掷一方作大结界。随掷远近即成界量。

　　又法若妇人难产。咒胡麻油七遍。以摩脐上即得生儿。

　　又法若共论义得胜时。被他相嗔。一候相言。又共他斗诤被他相言。枷锁官边问罪是非时。取白昌蒲咒二十一遍。右臂系之。以左手作欢喜印。并咒去之者。即得大胜之理。若数数诵咒种种得验。

　　又法若人被毒虫螫者。咒师取五色线。作咒索二十一结。并咒以系自右臂上讫。向被螫人边去。取柳枝咒之。数数以手摩彼人。即差。又法若人被恶毒蛇所螫。临欲死。时咒师以自手掬取水。拟口七遍。诵咒以其水。泼于病者二十一遍并咒即差。

　　又法若火烧苏一百八遍并咒。一切禽狩毒虫不得侵害。

　　又法若人身生恶疮者。黄土和泥。于疮上二十一遍并咒即差。

　　又法若畜生遇时气病者。于城村坊正中央。然谷木柴火。以牛乳火烧并咒即差(夜作此法)其明日午时还然谷木柴火。取白芥子油。与白芥子相和。火烧一千八遍并咒者。即大差。

　　又法取具嚧陀木一千八段(此木似菩提树)一各咒已。咒一遍火中烧尽。一切鸠盘荼药叉等鬼神皆悉欢喜。

　　又法若火烧冬瓜少少。一千八遍并咒者。一切魍魉皆悉欢喜。

　　又法若取冢墓之树木。一千八段与胡麻相和。火烧一千八遍并咒者。一切大恶鬼神欢喜。

　　又法若取菩提树枝一千八段。一一涂酥。火烧一千八遍并咒者。四大天王欢喜爱念又法若癫病者。咒师取一切五谷相和。以手掬取咒之火烧。如是一千八遍者。鬼神欢喜。即得治病。

　　又法若取安悉香。捣之为丸。涂酥火烧一千八遍并咒者。摩醯首罗及傍边天一切欢喜若依前法。作水坛种种供养。坛中心着佛像或佛舍利。取啰迦沙弥陀木(此是菩提树之别名)三千八段。与酪酥蜜中涂之。一一火烧。各一段一咒。如是尽三千八段。作此法者。灭除行者五逆四重罪。而得清净。亦得咒验。又法若行者。依前法作水坛等。从白月八日至十五日。日日取紫橿木一千八段。一一涂酥并咒火烧者。摩利支天即来入道场。遂其所愿。行者眼见摩利支身。得大灵验。若其不来。要心忏悔。渴仰于摩利支天。一日不食作种种供养者。必来现身。得摩利支种种大验。又法若欲得钱财者。黑月十四日至十五日两日之中。日别三时取胡麻粳米稻谷华三种。火烧并咒一百八遍者。即得钱财称心如意。

　　又法若欲得缚魔者。七日之中日日取苦楝树枝。一本云菩提树枝。一千八段。一一涂于白芥子油。咒一遍火中烧者。即得缚魔。

　　又法若咒师或俗人行此咒法时。被比止搦将去枷锁缚。数数诵此咒者。缚永不得。

　　又法若欲得阇啰迦者。七日之中。日日三时取名香捣之为丸。一千八个。一一涂酥。并咒烧去者。即得如意。

　　又法若人相嗔。取胡麻油滓。和粳米糠。火烧一千八遍并咒者。前人欢喜。

　　又法若取胡麻。火烧一千八遍并咒者。前人爱念欢喜。

　　又法若欲得钱财者。七日之中日日取古淄草(一本云固漏草)茎长六指。一千八段。一一火烧并咒者。即得钱财。

　　又法若欲向他索所爱物者。取白菖蒲咒之一千八遍。系自臂上去。从乞之无所不得。

　　又法三七二十一日。日日三时取安悉香捣之为丸。一千八个。用涂酪酥蜜中。一一火烧并咒者。向啰阇及官人边去之。前人欢喜爱念。

　　又法若欲得作立罗奴斯者梵音(此云纲维)七日之中日日三时。取众名香捣之为丸。一千八个。一一涂酥火烧并咒者。即得如愿。

　　又法若行者洒浴入道场。作水坛等。种种供养。唤摩利支天安置。日日诵咒。如是满十万遍。一七日中无有断绝。作此法讫。然后口云结界。一声即成。莫作手印及咒灰等。随行者愿皆得成就。一切难事不近其身。能破他人作法之事(他人恶人外道等也)由是天咒神力自在致令如是。

　　尔时摩利支天白佛言。世尊我有别法。今欲说之。用紫檀木广三指长三寸。其木一面刻作摩利支像。似天女形。其像左右各刻作摩利支侍者。亦似天女形。复以别紫檀木。作盖盖之于像。作此像已。欲行远道。将于此像不离自身。隐着藏之。莫令人知。数数诵咒。若有所愿。即作水坛。坛中心安像。唤摩利支安置。以种种供养。复取莲华一百八个以供养之。其供养法。手取一一莲华。一一咒之用以供养。复以胡麻粳米。火烧一千八遍并咒讫。把像行时种种得验。

　　(注云上件诸法皆作水坛等。种种供养如得验也。上来所言并咒者随其物数一一咒烧名并咒也。)

　　时摩利支说此法竟。世尊印可。善哉善哉汝今所说。我亦随喜。以能利益诸众生故。佛说是经已。告诸比丘比丘尼优婆塞优婆夷国王大臣及诸人民等。闻佛说是摩利支天陀罗尼。一心受持之者。是人不为一切诸恶所害。诸比丘若有人能书写读诵受持之者。若着髻中若着衣中。随身而行。一切诸恶悉皆退散无敢当者。是诸四众天龙八部。礼佛而退欢喜奉行。

　　摩利支天经一卷

功德天法一卷

　　(中天竺国菩提寺僧阿难律木叉师迦葉师等共瞿多法师于经行寺翻流行于唐国)

　　尔时功德天女白佛言。世尊学此法者。我当随其所须之物。衣服饮食卧具医药。及余资产。供给是人无所乏少。系念心住昼夜欢喜。正念思惟是咒章句。发菩提心。若众生于百千佛所。种诸善根。是说咒者。为是等故。于阎浮提。广宣流布是妙经典。令不断绝。是诸众生听是咒已。于未来世无量百千那由他劫。当在天上人中受乐。值是诸佛。速成阿耨多罗三藐三菩提。三恶道苦悉毕无余。世尊我已于过去宝华功德海琉璃金山照明如来应正遍知明行足善逝世间解无上士调御丈夫天人师佛世尊所。种诸善根。是故我今随所念方。随所至方悉。令无量百千众生受诸快乐。若衣服饮食资生之具。金银七宝真珠琉璃珊瑚琥珀璧玉珂贝悉无所乏。若有人能称金光明微妙神咒。为我供养诸佛世尊。三称我名。烧香供养。供养已。别以花香种种美味供施于我。洒散诸方。当知是人即能集聚资财宝物。以是因缘增长地味。能令诸天悉得欢喜。所种谷米牙茎枝叶果实滋茂。树神欢喜。出生无量种种诸物。我时慈念诸众生故。多与资生所须之物。世尊于此北方毗沙门王。有城名曰阿尼曼陀。其城有园。名功德华光。于是园中有最胜园。名曰金幢。七宝极妙。此即是我常止住处。若有欲得财宝增长。是人当于自所住处。应净扫洒洒浴其身。着鲜白衣。妙香涂身。为我至心三称彼佛宝华琉璃世尊名号。礼拜供养烧香散华。亦当三称金光明经。至诚发愿。别以香华。种种美味供施于我。散洒诸方尔时当说如是章句作功德天身印诵大身咒。二无名指左右相钩于掌中。二小指直竖。头相离一寸。二中指直竖头相柱。二头指于二中指背上第二节。二大指并直竖。头指来去咒曰。

　　波利富楼那(一)遮利三曼陀(二)达舍尼(三)摩诃毗诃罗伽帝(四)三曼陀(五)毗陀那伽帝(六)摩诃迦梨波帝(七)波婆弥萨婆诟(八)三曼陀(九)修钵梨富隶(十)阿夜那达摩帝(十一)摩诃毗鼓毕帝(十二)摩诃弥勒簸僧祇帝(十三)醯帝徙(十四)三博只希帝(十五)三曼陀阿陀(十六)阿[少/兔]纱罗尼(十七)(娑婆诃者云散去此咒求财物故无娑婆诃为是不着莎诃句也)

　　是名第一根本印是。

　　功德天华身印第二

　　准前惟改二头指直竖。相离二寸许。二中指相叉入掌。右压左头少屈。二小指头相拄。二大指头相拄。开腕相离四寸许咒曰。

　　波置呼卢多(一)不梨帝那呼卢多(二)乌吒句呼卢多(三)那无呼卢多(四)不梨啼那呼卢多(五)呜奢副呼卢多(六)莎诃(七)

　　功德天结界印第三

　　左右小指相叉入掌。二头指向外相叉。右压左。二中指直竖头相拄。二无名指。各捻二中指背上节。二大指头向身相拄。开腕三寸许(阙咒)

　　功德天施珍宝印第四

　　左右中指无名指。相叉入掌。二小指向外相叉。右压左。右头指曲竖。左头指直竖。二大指屈入掌中。合腕(用诵大咒)

　　功德天施一切鬼神种种饮食印第五

　　左右中指二无名指。相叉入掌。二小向外相叉。右压左。二头指直竖。向上相离二寸。二大指屈入掌中。合腕(用大咒)

　　功德天花座印第六

　　右手头指以下三指。向上竖。似屈不屈。右小指向上直竖。头离无名指一寸半许。右大指屈在掌上。以左手把右手五指。左大指压右大指上。合腕掌(无咒)

　　功德天下食印第七

　　右中指以下三指。仰竖向上。以右大指。捻头指上节侧。左中指以下三指把拳。左头指少曲向上。以左大指。捻中指中节侧。二手各仰磔开合腕(用大咒)

　　功德天令疗病家闹印第八

　　右手大指。屈在掌上。头指以下四指。把拳拳头向上。以左手握右手腕上。大指案在腕背之上。若人每日以结此印。散华供养珍宝自至。

　　功德天心印第九

　　左右无名指小指。反叉在掌。竖二中指头相拄。以二食指头。各捻中指上节背。并竖二大指。

　　功德天供养印第十

　　左右小指相叉掌中。右压左。屈二无名指。握二小指。指头向身。竖二中指少曲。头离一分。二头指亦竖。指头离四寸。并竖二大指。各捻二无名中节背。

　　功德天欢喜印第十一

　　准前华身印。惟改二头指。于二中指背后。压甲上少许。当胸前咒曰。

　　支不帝梨那(一)阿支不帝梨那(二)弥耆帝梨那(三)乌苏帝梨那(四)若副多帝梨那(五)[馬*斤]苏帝梨那(六)莎诃(七)

　　若有官事当结此印。

　　功德天令咒师家人闹印。每日结此印。散华供养珍宝自至。

　　又功德天心印第十二

　　准前欢喜印。二头指于二大指甲上。二中指竖直。少屈头相拄咒曰。

　　那耆富嚧卢(一)忧多罗富卢(二)龙若呼娑富楼(三)忧稗叉富卢(四)阿罗耆富卢(五)毗梨帝那富卢(六)殊知富卢(七)莎诃(八)

　　是灌顶章句。必定吉祥真实不虚。等行众生及中善根。应当受持读诵通利。七日七夜受持八戒。朝暮净心。香华供养十方诸佛。当为己身及诸众生。回向具足阿耨多罗三藐三菩提。作是誓愿。令我所求皆得吉祥。自于所居房舍屋宅。净洁扫除。若自住处若阿兰若处。以香泥涂地。烧微妙香。敷净好座。以种种华香布散其地。以待于我。我于尔时。如一念顷入其室宅。即坐其座。从此日夜。令此居家若村邑若僧房若露处。无所乏少。若钱若金若珍宝若牛羊若谷米。一切所须即得具足。悉受快乐。若能以己所作善根最胜之分。回与我者。我当终身不违其人。于所住处。至心护念。随心所求。令得成就。并当至心礼如是等诸佛世尊。其名曰宝胜如来。无垢炽宝光明王相如来。金焰光明如来。金百光明照藏如来。金山宝盖如来。金焰光相如来。大炬如来。宝相如来。亦应敬礼信相菩萨。金光明菩萨。金藏菩萨。常悲菩萨。法上菩萨。亦应礼敬东方阿閦如来。南方宝相如来。西方无量寿佛。北方微妙声佛。

　　功德天像法

　　取未嫁女年十五者。织绢一丈四尺。用功德天大身咒。咒黄牛尿一千八遍以尿洒其绢面上。从月八日至十四日。净好泥地。作四肘水坛。取释迦像一躯。安置坛中。供养种种香华饮食。然灯五盏。唤一画师上好手者。日日与受八戒斋。清净洒浴。亦与画师作护身印。先共画师断其功力。随所须者。咒师不得违价。其像身长一肘。一尺三寸五分。除其光座。更须高大亦弥精好。用薰陆香沉水香白檀香乳汁。和彩色。不得用诸皮胶。以功德天华身咒。咒其彩色。取五罐水着坛中心及四角。于坛门前作三七人斋。若无者七人乃至三人亦得。其功德天像。身端正赤白色二臂。画作种种缨络环钏耳珰天衣宝冠。天女左手持如意珠。右手施咒无畏。宣台上坐。左边画梵摩天。手执宝镜。右边画帝释天。如散华供养天女。背后各画一七宝山。于天像上作五色云。云上安六牙白象。象鼻绞马脑瓶。瓶中倾出种种宝物。罐于功德天顶上。天神背后画百宝华林。头上画作千叶宝盖。盖上作诸天伎乐散华供养。其像底下右边。复画作咒师形。着鲜白衣。手把香炉。胡跪供养。于白素紬上坐。以上功德天像法竟。

　　又一像法。劫宾木作一天女形。身长一寸。咒师从正月一日洗浴。当于像前设种种供养。日日更加上好供具。如是至十五日满足。所欲求者皆得称意。欲散坛时。于坛中心烧阿波末唎伽草(此云牛膝草是)若欲作法时。正月三月七月。当以此月入坛。天女欢喜。余月并不得。若欲伏大力鬼时。先烧阿唎瑟迦(二合)柴(此云木患子是)

　　又法咒君杜噜香(薰陆香是)尼俱陀树叶。种种香华。又以黄牛苏然灯。每恒如是。取前件花果。诵咒一百八遍。一遍一度掷着火中。一日三度十五日满足出道场讫。一切财宝种种衣裳。五谷丰盈无所乏少。

　　又法所有病人身上一切痛处。皆以乌羊毛绳。结作二十一结。系安痛处即得除愈。又法向病人床底。每夜烧摩那屎啰(此云雄黄)并白芥子盐等。鬼闻药气。而身劈裂退散驰走。

　　又法取瞿嚧者那(此云牛黄)须曼华(此云相思是)捣为末咒之一百八遍。涂着额上前。一切障难自然散灭。

　　又法取丁香叶龙脑。捣为末咒之一千八遍。用涂心上。又取一分以绯袋宬之安顶上。一切众生见者爱敬念。

　　若欲令怨家病时。当于功德天像前。立一肘水坛。坛门边烧却陀啰木(此云紫檀木是)又取市死人臂骨。野芥子。诃梨勒。烧作灰。乳汁和。画作彼怨人形像。咒师诵咒。以右手把刀。左手执持。作嗔心诵咒一百八遍。又以左脚蹋画人心上二十一遍咒时加吽[打-丁+巿]。

　　又法咒师若欲得一切众生自来供养者。当于功德天像前。立二肘水坛。当坛西门。穿一肘火坑。咒师于坛门南坐。右手把方盐一百八颗。一颗咒一遍。掷火炉中。如是十五日。一日三时一时一千八遍。并烧酥蜜白胶沉水苏合香等。百味饮食自来供养。咒师无所乏少。又法若欲得见功德天者。当诣一大莲花池可。以左手执香炉。入莲华池。于其池中摘取一华。咒之一遍还掷着水中。如是满一万遍讫。尔时功德天当于七宝座。以自相好水中出现。尔时行者以银钵。满中盛龙脑香水。于其出处以水泼之。于是功德天而作是言。子欲令我作何等物。尔时行者即答。功德天神减少分施我。作是语已。功德天即自还去。于后行者去处。皆值财宝。求者称意。种种随心终不乏少。

　　又法取贳弥木(此云狗杞是也)寸截一百八段。咒一遍掷着火中。每日三时。一时一百八遍。如是满足一百八日。于是行者。即得自悟三通智。又法或在寺中。若在房中。有舍利处。庄严道场。以功德天像。面向西着。寸截紫檀木。任婆木皮(此云苦栋)是二种物悉以酪酥蜜涂。涂一段木。咒之一遍。掷着火中。如是满一百八段乃止。一日三时如是二十一日。行者日得银钱五百文。

　　又法取优钵罗华。若无此华。取初出青莲华。舍利波尼。鞞沙多波尼。摩陀那香。摩卢伽香。摩那叱啰以上六种。等分捣作末。以雪水和作丸。丸如小枣大。于金银合子。重宬药丸依如前法日夜诵咒不息。乃至药自然动。动即以药掷着口中。行者含讫。一切见者皆大欢喜。日行三千里可无所畏。

　　又法欲得功德天每恒欢喜者。取那伽枳萨(此云龙华出昆仑山)须慰多。摩伽罗尼。三种等分捣为末。以雪水和药为丸。丸如小枣大。以金合子宬药。每日于功德天像前烧一丸。一切障难自然散灭。

　　又法以舍离沙(此云合欢)树。一肘粗如指大。以娑罗树汁。涂合欢枝上。咒师手执枝。于天像前。数数诵咒。满一百八日。天女欢喜。所有患处。以此咒杖拄之即愈。

　　又法须取谷麦小豆。咒之一遍掷着火中。令满一千八遍。一日三时。如是满足四十五日。一切家中谷麦豆。自然色别皆来聚集。又法欲除家内一切灾祸。取伽罗树枝。若无此木。取石榴枝。寸截。涂酥酪蜜咒之一遍。着火中烧满一千八遍。一切灾祸自然除灭。又法为除家内一切灾障。每月八日十五日。炭灰二物和酪。咒之一百八遍散宅四方。当宅中立诵咒一千八遍。一切恶鬼不敢前进。咒师欲得天女欢喜者。于像前作四肘水坛。坛中心穿一肘火坑。深七寸。画作十二叶莲华形。于中烧紫檀木桑木。柴长一肘。各一束。如是每日三度。于像前烧之。种种供养。并烧酥酪粳。米华荞麦华。诵大身咒至十万遍。依如此法。天女欢喜恒具大验。诵此咒不得行欲。诵此咒者得无所畏。若阿须轮鬼神龙神无能害者。说此咒已。阿难及诸比丘。皆前为佛作礼而退。此功德天女法竟。

佛说陀罗尼集经卷第十二(诸天卷下) 

诸天等献佛助成三昧法印咒品
　　一时佛在毗富罗山大众会中。说诸金刚陀罗尼印秘密法藏神咒坛法。于是会中。有梵天王及天帝释摩醯首罗。日天月天星天地天四天大王火天等俱。是诸天王各有无量诸眷属。俱共会说法。叉有无量天龙八部诸大鬼神药叉罗刹诸眷属等。闻是金刚神通自在法咒功能。各大惊怕莫知走处。佛语止止汝等莫怕。此金刚法藏大有利益。汝等谛听我为汝等。说诸利益方便之事。

　　尔时天龙八部众等。闻佛说已心生欢喜。各各惭愧悔诸罪过。从座而起五体投地。头面礼敬前白佛言。世尊我等眷属各有一百一十二大将。一一大将各领四万药叉眷属。一一药叉各领四百万亿鬼神。相共游行娑婆世界。满诸国土常伺人便。贪食血肉为诸横难。纵暴天下破坏正法。欺诳三宝恒作不善。我等愚痴不知诸佛慈悲。怜愍一切众生多诸利益。我等眷属各各不觉心口失念。发大誓愿归佛法僧。同诸天等献是神咒助护三宝。不敢违教从佛印可。对佛菩萨金刚等前。结诸要誓。我等从众所领眷属。在在处处如有寺舍道场。讲说大乘法轮。及有诵持陀罗尼藏神咒印者。所住之处若有恼乱。反加残害不相拥护。我等眷属即同欺犯负于三宝。我等皆当未来之世。誓愿不得成佛道果。愿佛证明印可法咒。我等亦当同诸佛等利益一切。

　　大梵摩天法印咒第一

　　仰右手掌。直申小指头指。屈无名指中指中节。头并向上竖之。大指附于头指侧上。大指来去咒曰。

　　唵(一)输噜(二合)致(二)悉弥哩(三合)致(三)陀啰(上音)尼(四)鸣吽诃(上音五)

　　是法印咒。若有人等受持此法。修习是咒。供养梵天。欲得验者。日日洗手面讫。先胡跪地。于左腋中以侠澡罐。罐口向前。即以左手作此印已。写澡罐水。盛印掌中。口近其掌。咒水三遍自饮水讫。又更印中盛水。以拭自口诵咒三遍。又印中盛水咒之三遍。即用水泮自右脚上。次泮左脚上。复以右手大指无名指。捺自两眼两鼻口中右耳左耳竟。向自头上过手放之。若是好事。以头指。入中指头大指两指之间。即以头指向外放之。出声弹指。若是恶事。即以大指中指相捻。出声弹指。作此法者。种种得验。作法即成。论义得胜。若作都大道场之时。亦作印咒唤梵天。人助护供养。如能日日诵咒。供养一切佛等。一切有验。

　　帝释天法印咒第二

　　先仰两手。即以二无名指相钩。其二中指及二小指。各向掌屈之。二头指各斜竖。头相拄。以二大指亦斜竖。附博头指侧大指来去咒曰。

　　唵(一)怯皤弭唎(二合)佉(二)怯皤伽弭唎(二合)佉(三)那罗阿姥肾穰(二合)(四)阿姥皤诃(五)阿佉殊姥佉(六)娑伽提(七)时那筏啰(二合)[口*息](八)莎(去音)诃(九)

　　是法印咒。若有人等。受持是咒印等。供养天帝者。种种有验。若在佛前。每日作意常供养者。是人恒得诸天卫护一切欢喜。

　　摩醯首罗天法印咒第三

　　合掌以二大指二头指二小指。皆相着竖。即以右手中指。叉在左手中指无名指芰出。又以无名指。复叉。在左无名小指芰出。以左手无名指。叉在右手无名指中指芰出。又以中指叉。在右手头指中指芰出。二手指相叉。以向外。各博着手背节间。大指来去咒曰。

　　唵(一)毗跢啰(二合)萨尼(二)波啰(二合)末(平音)陀(去音)尼(三)嗔陀(去音)尼(四)频陀(去音)尼(五)莎(去音)诃(六)

　　是法印咒。若有人等日日受持此印诵咒。供养摩醯首罗天者。种种得验。每作是印诵咒。供养诸佛之时。一切佛等亦生欢喜。兼疗一切诸病有验。

　　摩醯首罗天求马古印咒第四

　　右手屈中指最下节。向掌内。其余二节直申。又以无名指。苾在中指背根。又屈小指头向掌中。又屈头指。以中节文押无名指甲。又屈大指。以大指文押头指甲。以其大指头。复押小指甲咒曰。

　　唵(一)潜倍谋戏(二)莎(去音)诃(三)

　　若人欲得求马古者。七日之中全不吃食。日日作此印。印中中指上。以酥蜜涂之。数数诵咒。口云所求马古名字。急急来者。至第七日即来打门。夜时作法。莫听人知。若昼日作。牢闭门着莫听人知。

　　又法以埿作四个像形。如天像长三四指。何等为四。一名阇夜。二名毗阇夜。三名阿自多。四名阿婆啰自多。又以埿作摩醯首啰天像。中央安摩醯首罗。右边安阇夜及毗阇夜。左边安阿自多及阿婆罗自多。前着火炉。取猫儿屎(此是西国鬼食饼名)及人爪甲与人头发。三种相和烧供养之。数数作印并诵咒已。口云所求马古名字急急来看。如是七日日日作法。至第七日即来打门从心所愿。此法吃食亦无所苦。于夜作法莫令人知。若其昼日欲作法者。牢闭门着莫令人见。若事了竟收取其像。藏着还用。

　　东方提头赖吒天王法印咒第五

　　侧左手掌。中指已下三指把卷。又屈头指中节。头亦小曲。又以大指直斜申。头勿捻着头指上。右手亦同。唯举腕下。着于左手臂上。大指来去咒曰。

　　唵(一)地[口*梨]致啰(上音)瑟吒(二合)(二)啰啰啰(三)波啰(二合)末(平音)陀(去音)那(四)莎(去音)诃(五)

　　南方毗噜陀迦天王法印咒第六

　　侧左手腕。以右腕侧着左腕根上。二掌相背。以二中指相钩申之如索。以二小指二头指二大指。各曲之。头指来去咒曰。

　　唵(一)毗噜陀迦(二)药叉地波跢曳(三)莎(去音)诃(四)

　　西方毗噜博叉天王法印咒第七

　　右手侧腕。以右手腕。着于左手腕根上。二手中指已下三指。各屈在掌作卷屈二大指头。各押中指甲上。以二头指相交如索申之。大指来去咒曰。

　　唵(一)毗噜博叉那(去音)伽(二)地波跢曳(三)莎(去音)诃(四)

　　北方毗沙门天王法印咒第八

　　左手侧腕。屈头指已下四指。在掌中作卷。又屈大指押头指上。右手腕亦侧之作卷。如左手法。唯以大指直申向上。于左手卷上累着。大指来去咒曰。

　　唵(一)吠赊啰(二合)么那(二)檀那牝(平音)陀罗(三)莎(去音)诃(四)

　　是四天王法印咒等。若诸人辈。受持诸佛般若菩萨金刚天等法咒之时。因有供养都会道场法坛之所。并作此印诵咒唤天。安置供养。即得一切人等欢喜。是天王等。过去亦曾供养十方一切诸佛及诸菩萨并金刚等。其咒印法皆同。诸佛之所印可。并显像法具诸相貌。威侍佛所利益一切。

　　又四天王通心印咒第九

　　二手头中小三指。反叉合掌。二无名指竖头相拄。屈初节上。二大指还向内卷中。大指来去。

　　作是像已。于道场北面向南边。作行安置竟。咒师南坐面向北方。即手作前法印各别作印。各诵其咒一一唤之。安置坐已。烧安悉香种种供养。次作通心印诵通心咒。咒曰。

　　又四天王通心印咒第十(咒用最后)

　　右手大指中指小指。皆竖向上。屈头指无名指。卷着掌上手掌向前屈肘向上(不是别来去法)

　　咒曰。

　　那(上音)谟毗(上音)噜茶(上音)迦(上音)夜(一)那么毗(上音)噜跛叉夜(二)那么吠(轻呼)赊啰皤拏曳(三)那么提唎(二合)底啰(长音)瑟吒(二合)啰夜(四)跢侄他(五)坛茶(徒皆反)陀坛茶(六)坛吒(上音)[齒*齊]坛吒[齒*齊](七)跢摩唎(八)莎诃(九)

　　若能清净如法。受持是法印咒。四大天王将二十八部善神。来诣道场助护行者。治一切病。七日咒之悉皆除差。

　　四天王像法。

　　提头赖吒天王像法。其像身长量一肘作。身着种种天衣。严饰极令精妙。与身相称。左手申臂垂下把刀。右手屈臂。向前仰手。掌中着宝。宝上出光。

　　毗噜陀迦天王像法。其像大小衣服准前。左手亦同前天王法。申臂把刀。右手执槊。槊根着地。

　　毗噜博叉天王像法。其像大小衣服准前。左手同前。唯执槊异。其右手中而把赤索。

　　毗沙门天王像法。其像大小衣服准前。左手同前。执槊拄地。右手屈肘擎于佛塔。

　　作是像已。于道场北。面向南边。作行安置竟。咒师南坐面向北方。即手作前法印。诵咒一一唤之。安置坐已。烧安悉香种种供养。及诵心咒咒曰。

　　唵(一)渐婆罗(二)谢辇陀罗夜(三)莎(去音)诃(四)

　　是法印咒。名四天王通心印咒。若作像身。于道场中日日作印。对于像前诵上咒等。及诵心咒。得四天王欢喜垂恩。若能诵咒满十万遍。疗病大验多得钱财。

　　日天法印咒第十一

　　先背两手。中指无名指小指。等背竖使齐。以二头指斜直头相拄。以二大指侧屈。捻头指侧本节文。大指来去咒曰。

　　唵(一)娑诃萨啰(二)啰(上音)湿迷(二合)(三)莎(去音)诃(四)

　　是法印咒。若有受持此印诵咒。日日供养日天子者。一切无病。若在佛前为供养者。诸佛欢喜。

　　日天子供养印第十二(不见别咒)

　　右手无名指小指屈在掌中。以大指捺无名指小指上节。中指直竖。少屈头指。指头侧着中指上节。即以左手四指。把腕。大指把着右手腕背。小指斜申屈。右臂肘直向上竖。

　　月天法印咒第十三

　　反叉二小指无名指。在掌中右押左。直竖上中指。头相着。以二头指。各押中指第三节上。以二大指。各捻掌中无名指两头。大指来去咒曰。

　　唵(一)住住钵底(二)莎(去音)诃(三)

　　是法印咒。若作大道场都坛之时。当作此印诵咒供养。一切欢喜。

　　星宿天法印咒第十四

　　先仰右手。逆覆左手相叉。以右手无名指头。齐押左手中指内根节。以右中指。押左无名指内根节。复以左无名指。逆累押右中指内根节。以左中指头。捻右无名指内根节。总綟正如索。以二小指。直竖头相拄。以二头指斜直头相拄。以二大指向身。头相拄。开大指来去咒曰。

　　唵(一)那刹跢啰(二)提婆跢曳(三)莎(去音)诃(四)

　　是法印咒。苦有咒师日日相续。对于佛前每作此印。诵咒供养者。身常无病。作都坛时亦通入数。诵唤供养一切欢喜。

　　地天法印咒第十五

　　合腕以二头指及二小指。反叉在掌中左押右。以二中指及二无名指。直竖头相拄。以二大指并竖。押二头指侧。大指来去咒曰。

　　唵(一)婆孙陀哩(二)陀那陀若(三)钵啰(二合)婆(上音)啰怛(二合上音)儞(四)莎(去音)诃(五)

　　是法印咒。若有人等日日相续。受持此印至心诵咒。供养地天。得一切珍宝。若作都坛时亦通一位。唤而供养一切欢喜。

　　火天法印咒第十六

　　直竖右手后三指。头指少曲。以大指屈在掌中。头指来去咒曰。

　　唵(一)阿耆那(去音)曳(二)诃弊(毗治反)歌弊(同上下同三)婆诃那(去音)夜(四)地弊地弊(五)地跋夜(六)莎(去音)诃(七)

　　是法印咒。咒师若作一切坛法供养之时。先唤火天坐于火炉华座中已。烧酥蜜等种种供养竟。即移火天于火炉边。安置坐之。然后以次请一切佛。及请般若一一菩萨一一金刚并请天等。安置火炉华座中已。烧酥蜜等及以五谷种种华香。并诸饼果香水等物。而为供养竟。一一次第还作本印。诵其本咒而送本位。供养遍已。作发遣印而令散之。

　　火天子助咒师天验印第十七

　　右臂屈肘。向上直竖。头指中指及无名指。屈头向掌头勿着掌。直竖大指。捻头指侧。

　　阎罗王法身印咒第十八

　　屈右手三指。仍稍出头指三分许。以大指博附着头指下节文。头指来去咒曰。

　　唵(一)阎摩啰阇(二)乌揭啰(上音)毗[口*梨](二合)耶(三)阿揭车(四)莎(去音)诃(五)

　　是法印咒。若作大坛供养一切诸佛等时。即作此印诵咒七遍。其阎罗王即来受供。心大欢喜。

　　一切龙王法身印咒第十九(亦名优婆难陀龙王印)

　　以右肘头。在左肘内。复以右手后四指少曲以大指博头指少曲之。左手反曲向右手上。右手亦如是。两手相向状如蛇口。以二手四指。开合来去(咒用后咒)

　　又有龙王法身印第二十

　　左右臂腕准前不改。但以左右小指无名指。反叉掌中。右押左。二中指直竖头相拄。以二食指拄中指背上节。以二大指少曲。各拄二食指内中节。头指来去(同诵后咒)

　　咒曰。

　　唵(一)蒲只蒲只(二)蒲鸡蒲伽跋底(三)呜吽诃(上音四)

　　是法印咒。若作大会供养坛时。即作此印诵咒。唤入都坛会中。同供养者。即得一切皆悉欢喜。若欲祈雨。当具作坛供养作法。依祈即得降雨便足。

　　五方龙王华座印第二十一(不见别咒)

　　二手八指似曲不曲。皆向上竖。二小指头相离二分。二无名指及二中指。头各相离可二寸许。二头指头相去四寸。并竖大指二指相着。

　　五方龙王牙印第二十二(不见别咒)

　　屈右臂肘。直向上竖。屈无名指小指在掌。中指直竖。又屈头指。指头侧着中指中节。以大指捻头指头侧。

　　祈雨法坛。

　　若欲乞雨。可就国中四望胜地。及好池泉有龙之处。近其池侧。修理平净。方面各取正五十步。着净衣服。置立道场竟。当中心作十二肘坛。八肘亦得。其坛四方。皆将皂布幕帏绕之。上方亦覆。于其幕内多悬皂幡。又以五色粉绕四畔。其坛界畔。唯作一重而开四门。坛之东门。将以埿作一龙王身。身长三肘。一身三首。其龙立地。龙身一肘在于坛内。二肘在外。次于南门。又以泥作一龙王身。身长五肘。一身五首。其龙立地。龙身一肘在于坛内。四肘在外。次于西门。又以泥作一龙王身。身长七肘。一身七首。龙身立地。龙身长一肘在于坛内。六肘在外。次于北门。又以泥作一龙王身。身长九肘。一身九首。龙身立地。一肘在内。八肘在外。次坛中心。又以泥作一龙王身。身长八肘。一身一首。龙头向东。五龙王前。龙别各安一大瓦瓶。瓶上各以白粉涂之。其瓶身上。以真牛黄各画四个须菩提像。结加趺坐。一一瓶。中口满着杂华若无生华以彩华充。其瓶项上花鬘绞络。其坛四角。各别安一赤铜水罐。其罐各受可一斗者。满盛净水。不须画饰。其口插柳柏枝。竹枝亦得中用。各并叶取。又各以生五色彩帛。系其枝上。共成一束。其彩色别各长五尺。其坛内外。多以埿作小龙子形。以为眷属。五龙王前。各以种种饼果饮食。一大牙盘盛而供养。其食日别换新好者。作是坛法乞雨之时。每日以煮五谷一石。散施地上鬼神等食。作法时共八弟子伴。悉曾经入都道场者。令入驱使。以外余人不得辄入。其作法人等。唯合得食干粳米饭粳米乳粥饼果子等。不得吃菜。香汤洗浴着新净衣。入坛作法。一上厕时一度洗浴。着新净衣。方入坛上。遣一咒师坐于坛内。多烧杂香至心诵咒。直护身作莫作结界。如是八人更互入坛诵咒。不得令其坛内空虚。日夜诵咒咒声莫绝。每至夜然一百二十盏灯。若欲出入来去之时。皆从西门出入来去。其余三门不得辄入。帏幕以外四面。　各别而开一门。门别各悬杂彩色幡。门别张幕多敷毡褥。供给香油饮食卧具。又请有德有行精进众僧。及自清斋。香汤洗浴着新净衣。入帏之内。转大云经。孔雀王经。大云轮经。六时绕坛行道礼拜。助祈雨人。若能如是作法乞雨。三日得雨。若不得者一七日内必得大雨。

　　那罗延天身印咒第二十三(亦名呼召印上下例然也)

　　以两手四指。反相叉。仰掌向上。指头向上直竖。二大母指各附二食指侧。大母指来去咒曰。

　　跢侄他(一)唵(二)那罗延提婆那(三)讫柳(二合)嘘拏(二合)讫柳(二合)嘘拏(二合)(四)莎诃(五)

　　那罗延天无边力印第二十四

　　准前印上回掌。向身合腕。以左手大母指。屈入右手大母指岐间。以右手大母指。押左手大母指。诵前咒。作此印咒。能移山覆海。不得与人结怨。必为报仇损于前人。慎之慎之。

　　乾闼婆身印咒第二十五

　　以二小指左右相叉。以二无名指。钩取二小指。在掌中。二中指直竖头相拄。二头指附二中指侧少屈。二大母指并散竖。大母指来去咒曰。

　　唵(一)萨婆乾闼婆那(二)迦噜茶耶(三)畔陀畔陀(四)莎诃(五)

　　紧那罗身印咒第二十六

　　以左右二中指无名小指。合掌相叉右押左。二头指竖头相拄。开掌一寸许。二大母指散竖。来去咒曰。

　　唵(一)跋折啰(二)紧那啰伽(去音)耶(三)畔陀畔陀(四)莎诃(五)

　　摩呼啰伽身印咒第二十七

　　以两手把卷。仰掌侧相着。先竖二头指。又以二大母指。各捻二中指侧文上。头指来去咒曰。

　　唵(一)萨婆摩呼啰伽(二)伽啰吒耶(三)莎诃(四)

　　摩诃摩喻唎印身咒第二十八(唐云孔雀王印用此结界缚魔)

　　先以左手中指。叉入右手中指背。左手头指无名小指。并把右手中指背。又以右手头指无名小指。把左手大母指。左手大母指。在右手大母指岐间。出头。与右手中指相捻。右手大母指押右手头指中指甲上。左手头指。直竖来去咒曰。

　　跢侄他(一)唵(二)摩诃摩喻利(三)萨婆伽那钵地(四)畔陀畔陀(五)呜吽颇吒(二合)(六)莎诃(七)

　　摩诃摩喻利集天众印第二十九(与遮文荼追天鬼印同也)师子王呼召咒法第三十。

　　起立先以左手头指。屈第二节。又以左手大母指。押头指上。又以中指押大母指甲上。无名小指直竖。举手与左膊齐。又以右手大母指。屈入掌中。三指把卷又与右膊齐。回手掌向膊。头指直竖来去咒曰。

　　跢侄他(一)唵(二)吼吼吼吼(三)呼呼呼呼(四)诃诃诃诃(五)莎诃(六)

　　作此印时一切鬼神一呼立至。

　　师子王护界印咒第三十一

　　与前军茶利金刚一字降魔王印同。唯改二中指头拄眉间咒曰。

　　唵吽(一)豆留豆留(二)[合*牛][合*牛][合*牛][合*牛](三)

　　绕坛三匝。发大声吼。诵此咒已。所有一切毗那夜迦。闻此咒音皆悉散灭。

　　伽噜茶呼召印咒第三十二

　　仰二手掌。右押左。以右手大母指。钩取左手大母指左手亦如之。左手中指无名小指。屈指在右手掌中。以右手中指无名指小指。押右手三指甲上。头指直竖来去咒曰。

　　唵(一)跋折啰伽噜拏(二)嗔陀嗔陀(三)摩他摩他(四)吽泮(五)莎诃(六)

　　大辩天神王呼召印咒第三十三

　　先以右手大母指。屈入掌中。中指无名小指把卷。又以左手向前。把右手腕。右手头指来去咒曰。

　　跢侄他(一)唵(二)摩诃提婆布怛啰(三)却吒(二合)旁伽(四)贺悉跢(二合)曳(五)莎诃(六)

　　焰摩檀陀呼召印咒法第三十四

　　以两手中指无名小指。正相叉。二头指竖头相拄。二大母指各附二头指侧。开掌如掬水法。大母指来去咒曰。

　　跢侄他(一)唵(二)焰摩檀驮那(三)尸朋迦唎尼(四)跋折利杜堤(五)[王*垔]醯[王*垔]醯(六)莎诃(七)

　　水天呼召印咒第三十五

　　以两手小指头。侧相博二无名指在小指后。指心相捻。二中指亦然。二头指苾捺二中指背第一节上。仰掌状如掬水法。以二大母指。各附食指侧。大母指来去咒曰。

　　跢侄他(一)乌驮(去音)迦提婆那(二)[王*垔]醯[王*垔]醯(三)莎诃(四)

　　若欲作此水天印咒法者。当作纵广四肘水坛。坛开四门。其坛北面安水天座。安十六盘饮食供养。烧熏陆香。咒师洗浴着新净衣。面向北坐。诵咒满足一千八遍。祈雨先得。若入水中作此印法。履水如地。

　　造水天像法。

　　以白檀木刻作其像。身高五寸。似天女形面有三眼。头着天冠身着天衣。璎珞庄严。以两手捧如意宝珠。身高二寸半作亦得。造此像已安木函内。以锦囊盛系于左臂。诸愿悉随次作身印。

　　水天身印第三十六

　　起立并脚。合掌当眉间。二头指押二大指头。作此印者水天身现。

　　风天法印咒第三十七

　　起立地。两脚相离二尺许。脚指并齐。左右中指屈中节在掌中。次以并二大指。各押中指侧上。钩左右头指无名指小指。头皆相着。三指侧皆开合腕。以二大指下节当额上着。指头向上咒曰。

　　唵(一)婆遮鞞(二)阿揭车(三)莎(去音)诃(四)(印无来去法印出十一面咒是当部)

　　阿修罗王法印咒第三十八

　　以左手中指等。屈指头离掌三分许。其头指曲。以大指亦稍曲。与头指相应。大指来去咒曰。

　　唵(一)毗摩质多啰(二)阿苏啰(三)地波多曳(四)莎(去音)诃(五)

　　是法印咒。若作大都法坛之时。作此印咒唤入供养。一切欢喜。

　　遮文茶法印咒第三十九

　　以左右中指无名指。倒綟相绞。以二小指相叉。以二大指向上相叉。其二头指亦相叉。大指来去咒曰。

　　唵(一)胡嚧胡嚧(二)遮文地(徒皆反三)莎(去音)诃(四)

　　是法印咒。若作大都法坛之时。作此印咒唤入供养。一切欢喜。

　　遮文茶天三博叉护身印第四十

　　二大指屈于掌中。二无名指押二大指甲上。二头指中指小指。并直竖头相拄。翼二肘。印去乳房五寸诵大身咒。

　　遮文茶天火轮印第四十一

　　右中指拄左头指头。左中指拄右头指头。二无名指屈于掌中。二无名指中节相背。二大指二小指。并直竖头相拄诵心咒。

　　遮文茶天伏魔鬼印第四十二

　　左右八指总反叉于掌中。唯二中指直竖头相拄。合腕安顶上。翼二肘诵心咒。

　　遮文茶天追诸天印咒第四十三

　　左右九指总反叉在掌中。唯右手中指直竖来去。二大指亦屈头于掌中。诵大身咒咒曰。

　　那(上音)谟悉陀(去音)喃(上音一)那(上音)谟摩登伽(去音)喃(上音二)那(上音)谟悉陀(去音)耶(三)遮文茶耶(四)頞跢啰(二合)迦罗波泥(五)什婆娑那(去音)耶(六)提婆陀(去音)那婆不嗜陀(去音)曳(七)阿弥迦槃罗毗利耶(八)钵罗迦罗摩曳(九)药叉啰刹娑婆不嗜陀(去音)耶(十)拔啰不摩婆罗腊陀(去音)曳(十一)[口*梨]师伽那(十二)伽腻鞞阇伽拏(十三)瞢伽罗钵瑟吒曳(十四)湿摩舍那(十五)婆那婆悉泥曳(十六)咽醯(平音)曳醯(上音)婆伽婆帝(十七)遮文迟(十八)萨婆阿遏地(二合)悉啼(十九)诃啰诃罗(二十)颉利颉利(二十一)户卢户卢(二十二)遮罗遮罗(二十三)只唎只唎(二十四)主嚧主嚧(二十五)咽醯(平音)曳醯(上音)婆伽婆帝(二十六)遮文茶(二十七)阇婆罗阇婆啰(二十八)陀婆陀婆(二十九)涅唎吒涅唎吒(三十)弥利弥利(三十一)诃诃(三十二)醯醯(三十三)呼呼(三十四)勃驮勃驮(三十五)陀啰陀啰(三十六)提唎提唎(三十七)途嚧途嚧(三十八)伽吒伽吒(三十九)伽知伽知(四十)瞿都瞿都(四十一)诃啰诃啰(四十二)醯唎醯唎(四十三)呼嚧呼嚧(四十四)阿嚧诃阿嚧诃(四十五)暴噜诃暴噜诃(四十六)咽醯曳醯(上音)婆伽婆帝(四十七)遮文茶(四十八)安跢嚧迦罗波萨那裔(四十九)勃苏摸投休(二合)迟当仪(五十)伽罗伽罗(五十一)岐利岐利(五十二)瞿卢瞿卢(五十三)咽醯曳醯(上音)婆伽婆帝(五十四)必帝唎婆[(口*皮)/女]那[(口*皮)/女]悉泥裔(五十五)阿勘跋苏(五十六)谟途致当嗜(五十七)唵(五十八)遮罗遮罗(五十九)婆罗婆罗(六十)钵啰钵啰(六十一)森罗森罗(六十二)阿鼻赊阿鼻赊(六十三)阿婆阿婆(六十四)钵啰谟吒耶(六十五)婆伽婆帝(六十六)遮文茶(六十七)萨罗萨罗(六十八)跋罗跋罗(六十九)阿突那阿突那(七十)勃驮勃驮(七十一)俱嚧俱嚧(七十二)诃罗诃罗(七十三)伽罗伽罗(七十四)岐利岐利(七十五)瞿卢瞿卢(七十六)咽醯(平音)曳醯(上音)婆伽婆帝(七十七)遮文茶(七十八)萨皤遏贪(七十九)摩森娑达耶(八十)阿遮啰写(八十一)望不折耶(八十二)莎诃(八十三)(自咒亦名摩登伽咒)

　　又遮文茶咒第四十四

　　咒曰。

　　那谟悉陀那(一)摩登伽那(二)那谟悉陀夷(三)遮文茶夷(四)阿多啰迦啰波(二合)(五)婆娑那夷(六)提婆陀那婆不嗜多夷(七)阿尼诃多皤罗毗[口*梨]夷(八)波罗迦罗摩夷(九)药叉啰刹娑不嗜哆夷(十)跋罗(上音)摩(十一)跋罗腊陀夷(十二)[口*梨]师伽那(十三)毗阇伽罗(十四)瞢伽罗树师吒(二合)夷(十五)奢摩奢那皤悉泥(十六)咽醯曳醯(上音)婆伽婆帝(十七)遮文迟(十八)萨婆遏他悉弟(十九)诃罗诃罗(二十)爰利爰利(二十一)户卢户卢(二十二)遮罗遮罗(二十三)至利至利(二十四)注留注留(二十五)咽醯(平音)曳醯(上音)婆伽皤帝(二十六)遮文迟(二十七)阇婆罗阇婆罗(二十八)驮婆驮婆(二十九)多利吒多利吒(三十)四利四利(三十一)诃醯呼诃醯呼(三十二)佛提佛提(三十三)驮啰驮啰(三十四)地唎地唎(三十五)度嚧度嚧(三十六)伽吒伽吒(三十七)只致只致(三十八)巨诛巨诛(三十九)诃啰诃啰(四十)奚唎奚唎(四十一)户卢户卢(四十二)阿鲁诃阿鲁诃(四十三)波乌鲁诃波乌鲁诃(四十四)咽醯(平音)曳醯(上音)婆伽皤帝(四十五)遮文迟(四十六)阿多啰劫婆罗(四十七)皤娑那夷(四十八)勃苏摸投休迟当仪(四十九)伽罗伽罗(五十)只利只利(五十一)求娄求娄(五十二)咽醯曳醯(上音)婆伽皤帝(五十三)毕帝利伽拏(五十四)皤悉泥(五十五)唵(五十六)遮罗遮罗(五十七)婆罗婆罗(五十八)摩罗摩罗(五十九)波罗波罗(六十)阿鼻赊阿鼻赊(六十一)阿暮吒曳(六十二)波罗暮吒曳(六十三)咽醯曳醯(上音)婆伽婆帝(六十四)遮文迟(六十五)波罗波罗(六十六)阿度那阿度那(六十七)毗度那毗度那(六十八)屈娄屈娄(六十九)阿罗阿罗(七十)唏利唏利(七十一)休娄休娄(七十二)伽诃罗伽诃罗(七十三)只唏利只唏利(七十四)求休娄求休娄(七十五)咽醯曳醯(上音)婆伽皤帝(七十六)遮文迟(七十七)萨皤遏他摩摩(某甲七十八)娑陀夷(七十九)莎诃(八十句)

　　又遮文茶咒第四十五

　　咒曰。

　　那(上音)谟婆伽婆妒(一)嚧达啰耶(二)那谟悉陀喃(三)那(上音)谟婆伽婆帝(四)遮文茶裔(五)阿钵啰帝贺多(六)婆罗毗唎耶(七)钵啰羯么裔(八)摩诃啰刹赐裔(九)钵啰什婆履多奈耶那(去音)裔(十)阿带啰(上音)迦罗婆(二合)皤萨那裔(十一)摩奴沙摩乞此婆叉泥裔(十二)奈罗母制(十三)摩婆萨那裔(十四)底唎迦跛罗(十五)摩罗佉吒(十六)婆伽害罗昵裔(十七)郁驮(二合)鸡舍(十八)鼻[口*梨]俱(上音)知目佉裔(十九)摩醯湿婆(二合)罗婆罗腊陀裔(二十)阿苏啰那舍泥裔(二十一)药叉啰刹(二十二)此钵利鼻唎多(去音)裔(二十三)唵(二十四)遮文茶裔(二十五)驮啰驮啰(二十六)努卢奴努卢奴(二十七)揭哩(二合)阇揭哩阇(二十八唐云雷震)茂啰啰(二十九)带波带波(三十)什婆罗什婆罗(三十一)吉利吉利(三十二)妒卢妒卢(三十三)牟卢牟卢(三十四)摩诃么卢(三十五)阿毗舍阿毗舍(三十六)泥毗舍(三十七)萨婆遏贪(二合上音三十八)淼淼大野(三十九)婆伽婆帝(四十)遮文茶(四十一)度卢度卢(四十二)陀(去音)婆陀婆(唐云急走四十三)佉佉佉驮佉驮(四十四)制吒制吒(四十五)拔波拔波(四十六)吉利吉利(四十七)折波折波(四十八)婆伽婆帝(四十九)遮文茶(五十)萨婆提罗(上音)醯(五十一)骠谟制耶(五十二)莎诃(五十三)啰(上音)叉啰叉(五十四)淼淼阿阇履裔(五十五)写萨婆鼻驮(去音)那(五十六)鼻那耶泥鸡转(五十七)莎诃(五十八句)

　　又遮文茶咒第四十六

　　咒曰。

　　唵(一)遮文茶(二)必帝唎婆尼迦(三)罽波罗诃悉帝(四)茶岐尼罗迷(五)破破敷沙必唎耶(六)阿钵罗提诃多(七)缚陀钵吒(八)帝[口*梨](二合)输(去音)利迦那迦(九)跋折啰(十)浮瑟泥(二合)(十一)阿羯吒(十二)毗羯吒(十三)钵睹(吒鱼反)羯吒(十四)劬罗邓瑟智(二合)泥(十五)芒斯婆罗摩耶(十六)输蓝钵啰(十七)毗舍摩奴沙(去音十八)佉伽诃萨帝(十九)唵(二十)跛罗蒲瑟泥(二十一)遮罗遮罗(二十二)罽波罽波(二十三)醯醯(二十四)脯罗脯罗(二十五)阿鼻舍阿鼻舍(二十六)婆伽婆帝(二十七)那(上音)悉都(二合)提(二十八)莎诃(二十九)胡嚧都(吒鱼反)牟羯多(三十)莎诃(三十一句)

　　又遮文茶咒第四十七

　　咒曰。

　　那(上音)谟悉陀喃(一)那谟摩登伽喃(二)那谟悉陀夷(三)那谟遮文茶夷(四)阿钵啰底诃多(五)摩罗弥梨钵罗伽啰摩夷(六)那谟婆伽婆帝(七)遮文迟(八)摩诃啰刹西(九)钵罗阇婆利跢(十)那夷那(上音)延安多罗尼却波罗(十一)提婆萨那夷(十二)摩怒沙恾娑拔刹那夷(十三)唵(十四)陀啰陀罗(十五)室利室利奴(十六)伽阇婆伽阇婆(十七)伽多婆伽多婆(十八)吉利吉利(十九)都卢都卢(二十)暮卢暮卢(二十一)摩诃暮卢(二十二)阿毗赊阿毗赊(二十三)萨婆遏他(二合)么么(某甲二十四)婆陀夷(二十五)咽醯曳醯(上音)婆伽婆帝(二十六)遮文迟(二十七)吐吐(二十八)他婆他婆(二十九)呵陀呵陀(三十)婆吒婆吒(三十一)拔波拔波(三十二)吉利吉利(三十三)折波折波(三十四)咽醯曳醯(上音)婆伽婆帝(三十五)遮文迟(三十六)萨婆伽罗夷骠(三十七)暮者也(三十八)莎诃(三十九句前第二咒反与此咒受持法用并及功能如下所说)

　　若欲受持摩登伽咒法。先作一坛。纵广七尺。用牛粪涂地。方七尺七寸。当取一杖。随杖长短。量取七尺亦得。取柳枝长六尺及竹。口含净水。半噀余者咽去。初含水叩齿七遍。然后噀半。残半咽之即咒。咒钵亦然。若咒病人时。取灰。无灰取土及水。随得咒之讫。用灰水涂病人身。然后咒烧白胶香。地上画一鬼形。咒师手捉石榴枝。或用柳枝。即咒此枝打病人时。若鬼著者。即问姓名行病所由。若不语者。诵咒一遍以水洒之。即便自语。若以芥子代水亦得。结界之法。水及芥子或咒三遍或咒七遍。以散四方心中作念。齐若干步当拥护我。

　　凡咒童男女。令遣看吉凶者。清净洗浴烧安悉香。手捉石榴杖。咒杖打地。若打四指地及打身上。即神着也。

　　若一日疟。二日三日四日及七日者。当咒白线。一咒一结结三七结系头。即差。若人欲断厌[魅-未+勿]鬼者。捉镔铁刀大小随意。撝病人头上即便得差。

　　若人欲得钱财宝货谷帛资生者。取七种谷用紫姜木。齐作井栏。以火然柴咒七种谷。一咒一烧紫姜火中。如是乃至一百八遍。即如心愿若人欲得妇女自在者。取胡麻咒烧之若人欲得驱遣一切恶鬼神者。可咒生肉烧于火上。

　　若人欲除热病之时。烧青木香诵咒即差。

　　若人欲除蛇毒之时烧皮诵咒。

　　若人欲得钱财衣物者。烧苏曼那华诵咒即得。

　　若人欲作那(上音)伽阿练那法。取烟支好墨胡麻油。和研涂童子手指甲之上。向日咒之。即见种种善恶境界。

　　若有人忽得天魔罗鸡室陀鬼病。其状似风癫。或似狂人。或哭或笑。此是病状。经四十九日不疗。其人必死。咒师于城门外寂静之处东流水边。作四肘水坛种种供养。唤病人近坛门边。结火轮印诵前心咒。以右手把白芥子。散患人面上。鬼得芥子其身碎裂状如火烧。左手执柳枝打病人。数数作此法。及烧苏酪胡麻如是三日。咒神欢喜。

　　又法所有痛处。以苏油摩病人体上。又咒涂心下。即得除愈。

　　又法欲得大验时。于遮文茶像前。以种种香华然灯供养。穿一火坑方圆一肘。坑中画作莲花形。烧桑木柴一百八段。诵咒一遍一度投着火中。又烧苏酪粳米石蜜荞麦华芥子安悉香等。如是一千八遍。能令咒师得大珍宝。若能日日作此法。天神欢喜恒具大验。不为鬼神之所恼乱。所有行人诵遮文茶咒。不得食胡芹胡椒胡姜胡豆胡荽。以上五种皆不得食。若人食者令人失验。

　　又遮文茶印咒移肿法第四十八

　　以左右二手。中指以下三指各屈成卷。二头指头相拄。二大指各捻中指侧成卷。三指各背相着咒曰。

　　唵(一)遮文茶(二)伊利弥利(三)莎诃(四)

　　受此法印。预前七日持斋戒已。当大斋日对佛像前。烧沉水香供养已竟。阴诵此咒二十一遍。次当叩齿二十一下。后阴唱杀。受持以后任意用之。男左女右。若禁男时。用左头指捻肿上讫。即取一骨书此骨头。着地。面上作肿移字。即诵前咒二十一遍。次当叩齿二十一遍。口阴唱杀。即将患人近树边立。以左头指书于树上。应时即移着于树上。大有神验。遮文茶咒功能略竟。

　　一切毗那夜迦法印咒第四十九

　　以二小指二无名指。相钩向内。即以二中指竖相叉。又以二头指各竖附中指。以二大指亦竖附近头指侧。大指来去咒曰。

　　唵(一)薄迦啰准(去音)茶(二)阿地波多曳(三)莎(去)诃(四)

　　是法印咒。若作大都法坛之时。作此印咒唤入供养。一切欢喜。

　　又毗那夜迦咒法第五十

　　咒曰。

　　那(上音)谟毗那夜迦(上音)写(一)诃悉知(二合)目佉(上音)写跢侄他(三)阿知耶(二合)(四)那知耶(二合)(五)殊播帝耶(六)乌悉昙(二合去)卑耶(二合)(七)悉婆(二合)巴钵耶(八)跛途萨耶(九)娑梨跛迟(十)莎诃(十一句)

　　欲作此法。先须造像。或用白腊及铜木等。若灌若刻作其形像。夫妇二身令相抱立。各长五寸七寸亦得。二身并作象头人身。其造像直不得还价。造其像已。白月一日于净室内。用净牛粪摩作圆坛。随意大小。当取一升清胡麻油。用上咒文咒其净油一百八遍。即暖其油。以净铜器盛着暖油。然后将像放着油中。安置坛内。用净铜匙若铜杓等。[戀-心+廾]油灌其二像身顶一百八遍。以后日日更咒旧油一百八遍。一日之中七遍灌之。平旦四遍日中三遍共成七遍。如是作法乃至七日。随心所愿即得称意。正灌油时数数发愿。复用苏蜜和麨作团。及萝卜根并一盏酒。如是日别新新供养。一切善事随意成就。一切灾祸悉皆消灭。其所献食必须自食。始得气力。

　　调和毗那夜迦法印咒第五十一

　　作帝殊罗施印。以二小指无名指。相叉于掌内。竖二中指头相捻。以二头指。各加中指背第一节下半分许。即是唤一切天。大指来去咒曰。

　　唵(一)铄睹噜(二)波啰摩驮儞曳(三)莎诃(四)

　　调毗那夜迦法。但是诵咒人。梦中惊怖见诸畜生恶境界等。当知是毗那夜迦鬼王嗔。梦中觉已。即惭愧乞。莫嗔明日自有饮食劳谢。谢法以水摩地作二肘水坛。圆如盘大亦得。取蒸饼五颗萝卜根三颗。火烧熟。有华着华。并烧白胶熏陆香等安于坛中。咒师坛西面向东坐。诵大自在天咒一百八遍已。口云惭愧好去。如是语已。坛中杂物盘盛。出门向西弃却。西北亦得。口云。

　　萨婆药叉啰阇　阿蔼舍诃　娑钵阇伽车。

　　作是语已弃却即归。

　　大自在天咒曰。

　　唵(一)毗跢啰萨尼(二)波啰末唎达尼(三)嗔达尼(四)频达尼(五)莎诃(六)

　　诵一百八遍。即心欢喜。非但梦中但觉有魔事。即作前法定好。

　　一切药叉法印咒第五十二

　　以右手四指。向下钩左手四指。其二大指直努。二大指来去咒曰。

　　唵(一)俱毗啰(二)莎(去音)诃(三)

　　是法印咒。若作大都法坛之时。作此印咒唤入供食。一切欢喜。

　　一切罗刹法印咒第五十三

　　以右手大指。捻小指无名指甲上。余三指皆竖。大指来去咒曰。

　　唵(一)渴伽阿(二合)地波多曳(二)莎诃(三)

　　是法印咒。若作大都法坛之时。作此印咒唤入供养。一切欢喜。

　　尔时诸佛。见是天龙八部诸鬼神王药叉罗刹乾闼婆阿素洛等。各献神咒多诸利益。成就希有大功德已。而告众言我皆印可。不违本愿任为方便。护持正法。不得轻慢我等正教。怜愍一切众生之类。尔时诸天王等蒙佛印可。皆大欢喜一时作礼。心无退转成就第一最胜功德。

佛说陀罗尼集经卷第十三 

佛说诸佛大陀罗尼都会道场印品
　　如是我闻。一时佛在舍卫国祇树给孤独园。与大阿罗汉众及诸菩萨摩诃萨。并诸金刚及诸眷属天龙八部六师外道人非人等。共会演说诸陀罗尼三昧神咒法印坛等秘密法藏。利益一切。

　　尔时会中有一菩萨。名十一面观世音菩萨。并诸眷属从座而起。偏袒右肩右膝着地。合掌恭敬五体投地。顶礼佛足礼佛足已。却坐一面而白佛言。世尊诸佛慈悲善为方便。对诸圣众。说是总持三昧神咒法印坛等秘密法藏。从昔过去及现住世。十方一切恒沙佛等。皆因此法。得成圣果。是诸徒众深心乐着得未曾有。便于会中各说法咒而助护念。我等闻是心生欢喜。又有都会道场法坛。功德成就。度脱一切诸众生等速得成佛。若有沙门若婆罗门若优婆塞优婆夷诸善男子善女人等。虽心爱乐欲学受持一切诸佛及菩萨等说陀罗尼神咒法印。皆未曾入我都会坛。亦未能了秘密决法显之名字而得证成。恐有辄作法印等者。惧诸烦恼侵扰身心。如是人等不会我意轻而妄作。致使众魔动念。散乱咒力无效。是故我今欲护沙门及婆罗门并天人等。欲令洞达一切诸佛说圆具法无挂碍故。大众闻已实称非妄。佛言善哉善哉速为我说。而说偈言。

　　一一诸佛土　　心多乐着法
　　广引秘密藏　　善说巧方便
　　劝道诸众生　　慈悲自护念
　　闻是陀罗尼　　一切皆归伏
　　或有都法坛　　共会一切意
　　从佛法印可　　证成断疑惑

　　尔时一切诸佛。菩萨摩诃萨金刚眷属天龙八部药叉鬼等。闻佛说此微妙偈已。皆大欢喜心无疑惑决定成信。

　　尔时观世音菩萨。承佛威神告大众言。若有沙门若婆罗门若善男子善女人等。欲请秘密法藏要决。意欲成就及诸国王心生决定。欲求忏悔灭一切罪。愿乐见闻都大道场坛法事者。皆须预近春时三月。秋时三月。冬时三月。是上月也。就中起春三月一日。若秋九月生一日。冬十二月月生一日。如是最好第一上日。皆取上旬为始。乃至七日七夜法事总了。若欲作意成办法事。先须预访一清净所宽大院宇及有精丽大舍之处。乃至寺舍佛堂之所。乃于露地作之亦得。定知处已。至其白月一日平旦。阿阇梨与诸弟子。香汤洗浴着新净衣。将诸香华至其处所。阿阇梨把跋折罗。应当问彼诸弟子言。汝等必能决定。受我诸佛等说秘密法藏。不生疑惑不。徒众答言。我等于佛法中。决定诚信不生疑惑(如是重重三问三答)徒众答已。然后阿阇梨手印香炉及净水等。用马头印印其净水咒三七遍。而把香炉胡跪烧香。仰启一切诸佛般若菩萨金刚天等。及与一切冥圣业道。今此地者是我之地。我今欲立七日七夜都大道场法坛之会。供养一切十方世界恒沙佛等。一切般若波罗蜜多。一切大地诸菩萨众金刚天等。仰请诸佛领诸徒众。决定一切秘密法藏不可思议大法门故。取诸证成。我今欲作护身结界供养法事。在此院内东西南北四维上下。所有一切恶神鬼等。皆出去我结界之所七里之外。若善神鬼我佛法中有利益者。随意而住。作此语已。

　　次用前水右绕。遍洒道场之地。次即作前军茶利法一度结界。其结界印咒。如军茶利部中所说更无别法。当结界时。任阿阇梨心。摽远近宽窄为界。其法坛量。若为帝王一百二十肘。若受法坛方十六肘十二肘等。若忏悔坛及治病坛皆作水坛。四肘以下一肘以上悉得通用。其肘长短。随其咒师臂肘长短以为量数。其地皆须方面齐等。若作水坛。亦不须择日月时节。其地随得。净处即作。平正地面。即须香埿涂其地上。即成坛法。仍须四角竖摽为记。若作大坛。如前结界四角竖摽。摽记已竟。唤人掘地出其恶土。若得上地掘去一磔。若得次地掘出一肘。若得下地掘出三肘。悉除其中骨发炭灰瓦砾礓石树根草木糠等恶物。尽诸恶物到好实地。然后将好土来。发底一度以香水[打-丁+巿]一度。着土。即用杵筑筑令平满。必须坚鞭。若得基高最为第一次第二日于晨朝时。阿阇梨及诸弟子。香汤洗浴着新净衣。四五弟子随阿阇梨入道场中。用力驱使庄严道场。其外威仪。四门四角皆须威严。门别各着一双神王。又左右厢悬神王幡。门门四口悬杂彩幡三十六口。门别如是。其幡新好长八尺者。四角各悬一神王幡。悬杂彩幡。门别四口(其幡竿亦准此)若在舍中唯开前后二门。前门两边着神王像。一双相对。后门两边亦着神王一双相对(皆新好者)其道场门左右两相。各竖四橛。绳子围绕。绳围之内以香泥涂为护净界。其中拟着一切供养。

　　次阿阇梨更作一度军茶利法结界毕已。即作种种香埿一瓮。用柳枝搅。以诵般若大心咒咒曰。

　　跢侄他(一)揭(去音下同)帝揭帝(二)波罗揭帝(三)波罗僧揭帝(四)菩提(五)莎诃(六)

　　其咒遍数。若为国王诵之满足一百八遍。若为三品以上诵之五十六遍。若为四品五品诵七七遍。若为六品七品诵五七遍。若为八品下及百姓诵三七遍。一切坛法皆如是咒。咒泥既竟用泥涂地。涂地之法随日摩之。涂地已竟。更作一度军荼利法结界如前。次第三日晨朝洗浴以净牛粪。取其牛粪莫令着地。将净器承取。以香汤和。咒如前已。遍地涂之。次将一绳子。量取肘数长短若干。临时看院宽窄为度。数结记定。于道场处四方挽之。下以白粉点之为记。阿阇梨先从东北角至西南角。挽绳定之。离柱四指下点为记。次从东南角至西北角。挽绳定之。离柱四指下点为记。正当中央绳相交处。又下点竟。各当点处穿一小孔。深一磔许。其中拟埋七宝五谷。其七宝者。一金二银三真珠四珊瑚五虎珀六水精七琉璃是名七宝。其五谷者一大麦二小麦三稻谷四小豆五胡麻是名五谷。其宝等碎五谷相和。以绢片裹。用五色线系头。将埋五孔之中。而于地外出其线头。长五指许。　此宝物等一下以后永不得出。从此而起金绳界地七宝合成。诸佛居上演说大乘转法轮处。即以此地将作佛堂最为第一。凡人居上一无利益次更结界。其结界法把跋折啰(唐翻金刚杵也)依军茶利法用结界三回。右行于其坛外。更作辟除毗那夜迦印法诵咒。如是次第四方上下总结界竟到夜着灯。

　　次第四日晨朝结界亦如上说。即以牛粪香汤和泥。同前咒已。遣弟子等用手摩地。从东北角起首。向右逐日摩地。莫逆左摩。如是次第转摩遍地至东北角。于道场中。弟子行动一物以上布置法用。皆随逐日向右行之。不得逆日向左而行。其道场地纵广正等而开四门。四角竖椽。其椽深埋。四椽上头四面各别横着一椽。其椽悉须粗大一类。四面精细修削令方。竖者批上头横者凿孔。各相串钏。四方端直长短临时。看其道场阔狭大小。不可预定且约略准(以粗竹替椽等亦得)于其木上总缠彩帛。杂色间错。次取大幡。于上纵横八道盖之。东西南北四维相交。是名上方庄严之法。其大幡上东悬一双碧色幡子。南悬一双绯色幡子。西悬一双白色幡子。北悬一双深青幡子。中悬四口黄色幡子。皆各缀着大幡上悬(为知五方所王之气)次于四面各着大幡而作阑额。次于额上。四面皆着金铜泡花。及金银器宝镜等物。隔隔皆然。并饰四柱亦复如是。次第庄严。次延绳子四面围绕。系着柱上。而其绳上悬杂彩幡。众宝铃带及诸宝佩间错庄严。次于四面盘绕真珠。次着宝网种种严饰。严饰已竟。次于道场西门。如南相去二尺许地。穿作方坑四面正等。各长二尺深亦二尺。其坑当中留一土心。其土心上。以香汤和净牛粪泥作莲华座。必须加意精细撩理。

　　又以紫彩而作一盖。亦用绯彩而作一盖。其二盖骨屈竹而作。各长九尺干。拟执将行从。覆阿阇梨入坛弟子。来去出入作威仪用。于其道场次东北地。去二三尺。更作四肘白水坛位。

　　次道场外向西南地中庭亦得。又更别立四肘白坛。其坛四角竖四幡竿。竿上悬幡。填筑竿孔。清净扫拭。更作一遍大结界法。辟静道场。然灯烛烧种种香次第五日阿阇梨将二弟子。晨朝洗浴着新净衣。令一弟子捉一银钵宬香水泥。令一弟子捉一金钵宬香粉水。及把一条小细绳子。随阿阇梨从入道场。到道场所阿阇梨行道一遍赞叹作礼。遣捉香泥弟子入坛。从东北角以手摩地。如前摩法。如待泥处湆湆然然干次。阿阇梨与捉粉水香水弟子俱入道场。取绳量肘知其长短。从檀东北角向东南角。急挽定已各点为记。次移向西南亦点为记。次移西北亦点为记。以绳染粉。遣一弟子把绳子头。跪坐于坛东北角地。以绳子头着坛正角先点之处。着地急挽。阿阇梨把绳一头。向东南角。着坛正角先点之处。二人一时共相急挽。遣一弟子捻绳中央絣着地上。次东北角弟子起。向西南角坐。准前絣之。次东南角阿阇梨起。向西北角坐。准前絣之。次西南角弟子起。向东北角坐。准前絣之次于絣绳内离一肘地。更依前点。如是四角皆点记已。即于粉中染绳絣之。法用如前次取八肘绳子中屈。当坛外方先下点处。又屈一肘绳子正中。更以二肘绳。从坛一方中央点量。中点左右更点两处。次其一方门壁。去坛强五指许。次更屈门壁。向左右边五指许作。次其坛门左右两畔。宽五指作。次其门外边端直絣着。一方既尔三方亦然。

　　次作中院。外绳四肘。其外院内与其中院外绳两间。开一肘道其中院门者。四方壁与向左右边。总作三指阔。其门外边绳子直拼法如前说。其中院内四方。各离外院内绳各一肘地。更絣粉绳。其坛中心作二肘院。莫作门成次第六日阿阇梨以五色线。随其受法人数多少。为结咒索。用马头观世音菩萨大心咒咒之。即说咒曰。

　　唵(一)阿弥哩(二合)都知(二合)皤(去音)婆(二)吽[打-丁+巿](三)

　　当用此咒一咒一结。如是满结五十四结。作咒索已。次将绢片。七宝五谷一处共裹。以五色线牢系其头。亦准人数。其日西时。阿阇梨与诸应入坛弟子等。总洗浴竟着新净衣。令弟子等作行列坐于道场外。如近西边次阿阇梨与诸弟子。作大结界护身法事。至日没后。阿阇梨入道场中。请佛般若菩萨金刚及诸天等。入坛安置。佛座中心。观世音等于北方座。金刚藏等于南方座。而以种种上妙香华五盘饮食。然十六灯。而作供养法事已竟次阿阇梨出道场。迎引弟子等。至于道场。近西门首行列而立。少分行香供养礼拜。作法事已次阿阇梨一一更与作护身印。诵咒印于一一弟子身上。如前。然后遣就席上跪坐各面向东。阿阇梨把。白芥子。咒打一一弟子头面心等三遍。然后用马头观世音菩萨印咒。更作护身法事如前次阿阇梨胡跪。具问最长弟子。汝等欲得受此法不。其弟子等答云。欲得如是等法。具问答已次阿阇梨把香水器。[打-丁+巿]于一一弟子头上。复以右手案于一一弟子胸上。口诵马头观世音菩萨心咒。与护持讫次以咒索。系于一一弟子左臂。次阿阇梨引诸弟子。退位而下自东阶而于西阶下。跪地而坐次阿阇梨即以娑罗树汁香水。次第与洒一一弟子前。右绕三匝。次用炬火右绕三匝。亦如前法。次与柳枝次与杂华。皆准前法。右绕授与诸弟子等。其弟子等受柳枝已。却缩跪坐嚼杨枝头。然后向前投其柳枝。阿阇梨一一看其柳枝堕处。若其柳枝嚼头向身即为大吉。若向南者即为不吉。若其嚼头向余方者即知平平。如是次第试验遍已。然后次第香水灌掌。及与饮之。人各三饮。一一弟子灌掌遍竟次阿阇梨以跋折罗。印水自饮。作法事已。引诸弟子升于道场。从西阶上于道场侧行列而坐。与作一遍行香法事讫。次阿阇梨语诸弟子。汝等卧去。若有梦相明朝向我各具说之。各各用心不得造次向他漏泄。作是语已次阿阇梨引弟子等。从东阶下各散归房次阿阇梨入道场内。启佛菩萨金刚等云。是诸弟子欲入坛来。各各取证。我弟子某甲与作法用总遍问竟。诸弟子等明日欲来入坛供养。愿佛般若菩萨金刚及诸天等。今夜大悲境界徒众。弟子某甲明日普请一切三宝及诸眷属。广为供养。愿大慈悲明日皆赴。受诸供养证明法事(如是三说)然后发遣坛内诸佛菩萨金刚。随缘旦散次阿阇梨向坛北边。着火炉已诵马头观世音大心咒。咒白芥子一咒一烧于火炉中。一百八遍。令诸弟子灭罪除障。次阿阇梨与曾入坛弟子二三人等。于一夜中以五色粉。敷置坛内庄严其地。其法用者先从内布。以白色粉。次黄色粉。次赤色粉。次青色粉。次黑色粉。四面布讫即至外院。从东北角右回作之。布五色粉亦如前法。四面布讫。以帝殊罗施之为座主。当中心敷大莲花座。座主即是释迦如来顶上化佛。号佛顶佛。如其不以佛顶为主。随意所念诸佛菩萨替位亦得。除其座主以外诸佛及菩萨等。皆在本位而受供养。自非诸佛般若及十一面等菩萨相替。余皆不得而作都会法坛之主余有疗病诸水坛等。及经一宿忏悔坛者。随其所应。以当部中佛菩萨等而为座主作供养者种种皆好。中心安置座主位已次于内院东面当中。安般若波罗蜜多华座(一)次右边安释迦牟尼佛座(二)次左边安一切佛心佛座(三)次于北面正当门中。安大势至菩萨座(四)次右边安观世音母座(五)次左边安观世音菩萨座(六)次于南面正当门中。安金刚啰阇座(七)次右边安摩么鸡座(是名金刚母八)次左边安摩帝那座(名金刚使者九)次于西面院门南。安普贤菩萨座(十)次院门北。安弥勒菩萨座(十一)次院东北角。安阿舍尼座(十二)次东南角。安跋折啰苏皤(二合)悉地(二合)迦啰座(十三)西南角。安跋折啰健茶。西北角安火神座。次外院东面北头第一。先安曼殊室利菩萨座(十四)以次南。安十方一切佛座(十五)次安栴檀德佛座(十六)次安阿閦佛座(十七)当院门中。安阿弥陀佛座(十八)次安相德佛座(十九)次安虚空藏菩萨座(二十)次安乌瑟尼沙座(二十一)次安十方一切佛顶座(二十二)当院北面从东向西第一。先安陀罗尼藏座(二十三)次安地藏菩萨座(二十四)次安马头观世音座(二十五)次安不空罥索座(二十六)次安一瑳三跋底伽座(二十七)当院门中。安随心观世音座(二十八)次安摩诃室唎耶座(二十九)次安六臂观世音座(三十)次安毗俱知观世音菩萨座(三十一)当院南面从东第一。安乌抠沙摩座(唐云不净金刚三十二)次安跋折啰吒诃娑座(三十三)次安跋折啰母瑟知座(名金刚儿三十四)次安跋折啰央俱施座(名为金刚小女三十五)次当院门。安苏摩诃座(三十六)次安跋折啰商迦罗座(名为金刚天女三十七)次安迦儞俱嚧陀座(三十八)次安随心金刚座(三十九)次安跋折啰阿蜜哩多军茶利座(四十)当院西面门南。安乌摩地毗摩座(四十一)次安尼蓝跋罗座(四十二)次安一切天座(四十三)次其门北。安摩醯首罗座(四十四)次安母郁(二合)陀吒佉座(此是正位四十五)次安毗[口*梨]齯唎知座(四十六)当院东北角。安婆[打-丁+翕]毗伽座(四十七)东南角。安母郁(二合)陀吒迦座(此是摄位四十八)西南角。安迦尼俱嚧陀(此是摄位四十九)西北角。安跋折啰室哩(二合)尼座(五十)至次外院东面北头第一。安毗那夜迦座(五十一)次安毗陀耶(二合)陀啰座(五十二)次安首陀会天座(五十三)次安提头赖吒座(五十四)剂院门北。安帝释弟子座(五十五)剂院门南。安帝释天座(五十六)次南。安月天座(五十七)次安跋摩天座(五十八)次安星天座(五十九)次安佛使者座(六十)当院北面东头第一。安伊沙那鬼王座(六十一)次安婆罗醯鬼座(六十二)次安遮文荼座(六十三)次安蓝毗迦座(六十四)剂院门东。安跋折啰健茶座(六十五)剂院门西。安毗沙门王座(六十六)次西。安俱毗啰药叉座(六十七)次安旃达波罗婆娑菩萨座(六十八)次安摩尼跋陀座(六十九)次安斯驮遏他座(七十)当院南面东头第一。安火天座(七十一)次安毗蓝婆咒驮座(七十二)次安那罗延座(七十三)次安弥嚧尸佉啰座(七十四)剂院门东。安毗楼茶迦座(七十五)剂院门西。安琰摩坛茶座(七十六)次西。安琰摩弟子座(七十七)次安紧那罗王座(七十八)次安毗舍遮王座(七十九)次安啰刹娑王座(八十)当院西面门南第一。安难陀龙王座(八十一)次安日天座(八十二)次安摩唎支座(八十三)次安阿素啰王座(八十四)次安阎罗王座(八十五)剂院门北。安忧婆难陀龙王座(八十六)次安地天座(八十七)次安毗楼博叉座(八十八)次安乾闼婆座(八十九)次安风天座(九十)当院东北角安枳唎枳唎俱嚧陀座(九十一)东南角。安跋折啰迻那座(九十二)西南角。安婆榆鞞伽座(九十三)西北角。安跋折啰尸佉罗座(九十四)

　　如前所说三重院中。各除四角摄位以外。次第各别作莲花座。略说十二肘坛法竟其十六肘如图中说。座数多少位隔宽窄。随其施主供具多少加减而作。是名下方庄严之法。次于火炉中以赤白粉涂饰莲花。次于坛东北可四尺地。作四肘坛。坛上纯用赤白二色粉为界道并作莲华座。次于中庭灌顶坛上。唯以白粉一色界。道作莲华座种种安置。诸位地竟。阿阇梨起立西门前。看于坛内诸坐分位。何者是好何者不好。何者周匝何不周匝。子细捡挍。不周匝处更报修理。更作一遍大结界法。把跋折罗种种结护。略供养竟。留曾入坛弟子守护。莫令余人辄入道场。说第六日庄严法竟。次第七日朝阿阇梨香汤洗浴着新净衣。以三尺黄裹自头顶。然后以四尺绯绕额系头。名为头戴天冠之法。次以前结五色咒索。系自右臂手腕下已。即作马头护身咒印。印自身上入于道场。次把跋折啰。即作金刚军茶利等大身印咒。三回右转于坛外边种种作法。次更作马头观世音印。并诵马头观世音咒。结十方界。次取金银瓶盥。一一各满盛净水已。一一盥中。着少五谷并龙脑香。及前绢裹七宝物竟。即以柳枝竹枝梨枝柏枝各并叶。塞诸盥瓶口。仍露七宝裹线头出。拟灌顶时一一弟子承着此宝。于其一一水罐塞中。各着一颗好石榴已一一水罐塞上。各以生绢三尺系其枝叶。次取四宝盘。二金盘中盛满香水。二银盘中盛满杂花。次以种种宝华果树。一一插趺。竖安坛上。次取十条五色宝烛。安铜檠上。行列堂门绳围之内次具食盘于铜盘上。一一盘中。各具盛着种种果食上妙果子。石蜜葡萄沙糖苏蜜乳粥等。次具灯盏一一着油各各然灯。次具金银叠合娑罗及铜钵。盛以酥蜜香油杂华。并其咒索白芥子胡麻人稻谷华八功德水。随其所应皆悉严备。兼铜香炉并宝子具。中央四门各各一具。次具六食盘。薄饼饱[飢-几+俞]饪头等饼种种具备。各二十枚总细切碎。以和乳粥杂果子等。总相和盛于一盘中拟烧供养。次以苏蜜乳酪清油。各盛器中。次具蜜浆一升于铜钵中。兼着银杓。次具熟五谷小豆青稞大麦谷大豆等。筐器中盛并着一杓着于堂前。次添二铜澡罐。一拟净用一拟污用。次具谷柴松明炭等。所有拟入道场用者。皆悉严整置堂门外两相绳内。次阿阇梨一一细看周匝以不。皆以手度入于绳内。外灌华香八功德水列在门西。蜡烛食盘灯柴炭等列在门东。次清乐两部。长笛箫笙筚篥琵琶击竹箜篌方响筝叶铜钹等各具两事。当道场门东西两边相对列坐。又遣二弟子入道场内。近西壁下而敷毡褥。如是办竟。次阿阇梨于门东西。更作法事护持令定。莫令一人辄在其处撩乱位坐次阿阇梨遣诸徒众。香汤洒浴着新净衣。各向道场中庭列坐。至日西时。阿阇梨发从堂外。手把香炉入道场中。右绕一匝行道已竟三礼。然后放香炉着。出自手取一金水罐。至坛西门胡跪至心。诵观世音十一面菩萨咒一百八遍。若请诸佛为座主者。随其当部各诵本咒一百八遍。入坛放着座主位上。续后弟子擎一一罐与阿阇梨。次于内院四角东面中心。各着一罐。又于外院四角各着一罐。又更外院东南北门各着一罐。其坛西门左右两边各着一罐。其西门罐于杂枝上盘五色线。斟酌围绕道场一匝。以度量已。即引其线绕于道场围之一匝。次将宝树入于内院。座主位上当于四角各着一树。四门当中各着一树。次着杂彩花果树等座别一树。次将五色宝烛。当于内院座主位前。着三宝烛。当于外院四面正中尊者位上。各着一烛。外院四角各着一烛。次着灯火。先于内院四角。夹座主位安四盏灯。余座各别着四盏灯。次着种种香华盘等。次着食盘。先于内院座主位前着四盘食。其余座前各着一盘。次着嚫施。其诸佛位及般若位。皆各着金及上锦绮罗等之物。诸菩萨前皆各着银及杂绫彩上色物等。诸金刚前。各着铜钱缦彩帛等。诸天等前皆各着钱一色之物(其宝物等任施主意施之多少)散道场日。其佛前物充作佛用。般若前物写般若经及诸经等。诸菩萨物作菩萨用。其金刚物及天等物入阿阇梨。仍如法用。其头冠绢及二伞盖并系水罐绢。亦入阿阇梨用。次严大香炉。先于内院座主位前着一香炉。以次外院当四门处着一香炉。更于外院当四门处各一香炉。次于西门近水罐边着大香炉。拟阿阇梨把擎来去作法事用。炉别各烧种种妙香皆令发烟。次于火炉边着一水罐。亦着食盘及灯各一。次阿阇梨转于四门立更子细看。必使周匝好捡挍已。阿阇梨手把香炉从坛外边。右绕一匝行道已竟即放香炉于本处着。次取西门外水罐之上五色线头。捉一头已引之右转。绕坛外边道场竿上。还到西门一匝系之。次一弟子坛西门外。为阿阇梨敷于毡褥。其座去坛门三尺许。前拟行列一切供具香花等物。次阿阇梨把香炉擎作梵赞呗。出迎香华供养之具。有四弟子舆供养具香水等器。从阿阇梨其阿阇梨手执香炉引入道场右绕一匝。坛西门外放着座前次第行列。一一香华盘[橾-品+ㄊ]供具。苏蜜乳酪并胡麻人。及诸余食柴炭松明。如是等物近火炉侧皆敷置竟。又以二盖倚道场侧。紫盖在北绯盖在南。又于道场东北外侧白坛之上。着五盘食并五盏灯。种种安竟。次阿阇梨出道场外。门左右相二神王前。各着香炉灯及食盘各着一事。次下堂阶到于中庭白坛之上。着灯四盏饮食四盘。次着宣台床子各一。是则众人灌顶坛位。次以音乐次第行列。道场门外两相而坐。次阿阇梨更作一遍捡挍周匝。既捡挍竟即入道场。于坛西门胡跪而坐。手把香炉又更启白。供养赞叹一遍声绝。门外诸乐一时动作(散花佛曲终即止)。次阿阇梨取盘内华着香水中。令少津液。即以此华安自掌中。作请佛印。先请内院中心座主。诵咒七遍去来之法如前所说。请来即作华座之印诵咒七遍。亦如前说。安置座已。即放其手掌中之华。次于内院东行。一一次第作印奉请。各诵本咒七遍去来。及座之法。具如上说华座之法。次请北行准上之法次请南行。亦准上法。次请西行。亦准上法。次至中外院。先从东行一一作印。各诵本咒七遍来去。具如本法。作华座印亦如上法。次请北行。亦准上法。次请南行。亦准上法。次请西行。亦准上法。次至大外院。先从东行一一作印。各诵本咒七遍来去。皆作华座安置如前。次请北行。亦准上法次请南行。亦准上法次请西行。亦准上法皆作华座安置如前。如其当部无印咒者。若请诸佛即用一切诸佛印法。若请诸菩萨通用一切菩萨印法。若请金刚亦用一切金刚印法。若请诸天亦用一切诸天印法。若请一切诸鬼神等亦用一切诸鬼神法。一一次第总奉请竟。次作三摩耶大结界法。印法如是。以左右无名指小指。相叉在掌中。竖以二中指。斜申头相拄。以二头指屈捻中指上节背。以二大指附捻头指根本文。咒曰。

　　唵(一)跋折啰(二合)(二)商迦礼(三)三摩罗(四)三摩焰(五)盘陀盘陀(六)莎诃(七)

　　作此法印诵咒七遍。以印右转乃至三匝名大结界。安慰坐定。次取末香散于坛内诸佛菩萨金刚等上。次作散华法事一遍。次礼三拜行道三匝。以次令动门外诸乐(作阿弥陀佛曲曲终即止)次阿阇梨把香炉出。领六弟子。一一弟子各执一事。一人执华水。二人共舆煮熟五谷。一人擎食盘。一人擎蜜水盏。一人把炬火。随阿阇梨从后行之。普皆施与一切陪从并及守护诸鬼神等。乃至周遍施与一切饿鬼之类。悉令满足。四方上下总散施已。次阿阇梨洗手漱口。入道场中三礼拜已。更作赞呗作法事竟。门外动乐(作观世音曲曲终止)次阿阇梨把跋折啰。唤十弟子至堂前立。一人擎蜡烛。一人捉香炉。一人擎华盘。一人擎香盘。一人执巾。是五人等引阿阇梨在前而行。其阿阇梨在后而出。随五人后。又令五人一人把澡罐。一人擎三衣。一人擎白芥子盘。一人擎末香盘。一人擎安悉香盘。次后音乐各皆前后次第作行。从阿阇梨。阿阇梨执跋折啰。仍数轮转跋折啰。行作梵赞呗。往迎受法诸徒众等。时彼徒众等见阿阇梨来。起立作行。阿阇梨到已。香炉回引。于前立住。烛及香花音乐。皆各在于彼门两相行立次阿阇梨进到门侧。其把澡罐及白芥子擎三衣人。如是三人逐阿阇梨莫令相离。次阿阇梨口传佛教。宣示徒众而告众言。汝等皆愿见学如是秘密法不(徒众答云愿乐见学)次阿阇梨取澡罐水。右手中着。诵军荼利心咒咒其水已。一一[打-丁+巿]打徒众头顶。次用白芥子咒打徒众。亦如上法。如是一一次第打已。次阿阇梨还作梵赞。引诸徒众。令其徒众音乐后行。遣其音乐动声不绝。其徒众等各各心口思惟善事。向道场处。近堂阶下西南角立。定心跪坐令动音乐(曲终即止)次阿阇梨把白芥子。诵马头菩萨咒。咒七遍已三回打于一一头上。次作护身印。印于一一弟子身上。为作护身。印身之法如军荼利法中所说。次以澡罐水。与其一一弟子。洗手净漱口已。道场阶上正当门处。预敷毡席。准拟欲令音乐者坐。次阿阇梨引徒众等。升西阶上行立席上。即作三礼。皆与忏悔过现未来三业之罪。乃至丝毫不得覆藏。悉须发露令诸音乐在阶下行(曲终即止)。次阿阇梨入于道场。令其弟子取净毡席敷于堂内。放着香华蜡烛等器。其澡罐等且不须放。随后擎行供养作礼。仰启赞叹诸佛万行功德法事。而赞颂曰。

　　南无佛智慧精进　　那罗延力骨锁身
　　此般若波罗蜜多　　八万四千法门藏
　　万行功德之根本　　大慈悲父常普为
　　一切六道众生类

　　作赞行道绕一匝已。三礼却缩出道场门。门外音乐一时俱动(曲终即止)。次阿阇梨更与徒众大护身法。以白芥子各打一遍。又作身印降伏心魔。次以操罐水。一一咒打诸弟子心。人各一遍。次作手印一一印之。次以香水一一洒身。次以香炉熏令护净。次用跋折啰一一印顶。次更与香水洗手漱口竟(止乐)次阿阇梨唤其徒众。从年长者。一一令就门边席上礼拜跪坐。次阿阇梨将用黄绢。以次与缦大弟子眼。取弟子手。与作观世音菩萨三昧印。印中着花已。阿阇梨牵弟子头。入于道场。坛西门前面向坛立。阿阇梨在门北立。弟子在门南立。次阿阇梨诵观世音三昧咒咒曰。 

　　唵(一)般母波婆(去音)夜(二)莎诃(三)

　　诵之七遍。教令弟子。散手中花任向坛内。华着佛等莲花座已。放眼去绢。令见位地礼三拜已。阿阇梨语。汝散花。着某佛般若某菩萨某金刚某天等位。随其所著。好记莫忘。散花竟者。在道场内门南。跪坐。待后弟子到来。即令却行而出坐于西边。诸余弟子一一准此总尽周遍。次阿阇梨亦准此法自散花已。次唤乐人上阶向坛。横列而坐作乐数曲。次阿阇梨严正威仪。领诸弟子礼启已一时行道绕坛三匝。依位而坐。次阿阇梨自取坛中座主位上水罐。却出到于坛西门外。遣一弟子手把绯盖。逐阇梨后。右绕道场。出至中庭灌顶坛上。从西门入到床子边正身而立。阿阇梨作灌顶法印。左脚丁立。仍去右脚三寸许。左膝直立。右手下垂而申小指。少曲头指。屈其中指及无名指。状如钩形。大指亦少曲。去中头指可二分许。左手亦尔。次把水罐。举两手擎。罐自顶上。口诵心咒七遍灌之。直向下注。当灌顶时心口发愿(云云)。竟即着净衣入道场内。道场门侧有一弟子。把紫盖覆阿阇梨头。至坛西门。右绕道场行道一匝。

　　次阿阇梨更依次唤一一弟子。入于坛中。为取水罐准前却出。至灌顶坛从西门入。其执绯盖者。逐阿阇梨法从后行。覆于弟子至外坛所。次阿阇梨与作法印。捉擎水罐。阿阇梨问汝前散华着何佛位。般若菩萨金刚诸天及神鬼等。随其所报与作本印。顶戴印已。印头向上。掌中着华。以印承水。与诵本咒灌之顶上。弟子心口发愿如前(云云)。乃收罐中宝物之裹。以此宝物系前咒索。永不离身拟寿终时。须将此宝为信验。故与灌顶竟。即着净衣入于道场。加以紫盖迎礼法事。一准阿阇梨威仪进止。至坛西门。教令三礼依本位坐。

　　次阿阇梨更入坛中。为取水罐一一准上。次第迎送灌顶法事。一无别异总周遍已。次阿阇梨礼拜供养。领诸徒众行道三匝还坐本处。次阿阇梨于坛西门。近火炉西端身而坐。其火炉中然谷柴已。次先应当作火天印。诵本咒唤坐火炉中。与烧香花苏蜜饮食胡麻人等。各七遍诵本咒烧已。阿阇梨心里记云。火天且出炉外边坐。今欲供养佛及般若诸菩萨等次作马头观世音。印诵本咒。请作莲花印坐火炉中。次阿阇梨把跋折啰。次第唤诸入坛弟子。一一来就于阿阇梨右边。作礼跪坐合掌。令其手捧跋折啰头。阿阇梨以右手。在弟子手上。握跋折啰。当用左手把胡麻人。诵本心咒七遍烧之次取苏咒三七遍烧。如是烧竟。令其弟子作礼而退依本位坐。自余弟子一一法事。如前无异总周遍已。还作本印诵心咒。送马头菩萨本坐处已。次请座主作其本印。诵本心咒作莲华印。坐火炉中。诵其本咒。烧诸香华并胡麻人苏蜜乳酪饮食杂果及油等物。供养已竟。还作本印。诵其本咒送至本位次从内院一一次第。请一一佛般若菩萨金刚天等。各作本印诵其本咒。作莲花印坐火炉中。诵其本咒一百八遍或七七遍。皆通得用。烧诸香花并胡麻人稣蜜乳酪饮食杂果及油等物。供养已竟。还作本印送至本位。如是诸位各各迎请。供养送法如前无异。凡奉请送。皆先从东面北头第一。乃至南头第一座位毕。东面竟。次从北面东头第一。乃至西头第一座位毕。北面竟。次从南面东头第一。乃至西头第一座位毕。南面竟。次从西面南头第一。乃至北头第一座位。一院既尔余院亦然。如是次第总周遍竟次为国主皇帝皇后。烧香华等诸物供养。为诵咒满四十九遍。次为太子诸王妃主。如是供养。亦诵咒满四十九遍。次为大臣文武百官。如是供养。亦诵咒满四十九遍。次为历劫过现诸师一切父母。供养诵咒四十九遍。次为一切业道诸官。供养诵咒四十九遍次为十方一切施主。供养诵咒四十九遍。次为十方尽空法界六道四生八难八苦一切众生。供养诵咒四十九遍。次为阿阇梨自身。供养诵咒。满足二十一遍次为道场处主人合家。供养诵咒遍数同前。自从国主乃至主人。总皆通诵观世音十一面菩萨大心咒。悉通一切供养法用次阿阇梨作一切佛般若菩萨金刚天等当部法印。不须诵咒。一一次第显示徒众而为供养。种种法事总周匝已。次作般若灭罪印。当心上着。口说过现三业之罪。一一具陈至心忏悔。永断相续坐莫动摇。诸弟子等数数礼佛。次阿阇梨作金刚藏军茶利赞欢道场成就满愿印。诵其神咒咒曰。

　　唵(一)萨婆菩驮阿提瑟耻(二合)帝(二)颇啰醯(上音)迷(三)伽伽那(去音)剑(平音四)娑缦驮(五)莎诃(六)

　　如是诵满七七遍已。口出赞声而说颂曰。

　　那谟佛智慧精进　　那罗延力骨锁身
　　此是般若波罗蜜　　八万四千法门藏
　　万行功德之根本　　及陀罗尼普门藏

　　说是颂已各发愿云。愿弟子等一会徒众。一切蠢动众生之类。及诸业道。从今已去若在人间。常闻大乘甚深经法陀罗尼藏十方诸佛大悲名号。不见恶事不闻恶法。不遇外道不遭九横八难八苦。若命终时十方净土随意往生。常见一切诸佛。一切众生亦复如是。时徒众等齐称善哉。次阿阇梨唤诸弟子。一一次第与作护身。作护身竟。欲至明时。次阿阇梨手把香炉。引诸徒众行道三匝。作礼而退次阿阇梨仰启谢云。种种香花饮食供养。多不如法甚大惭愧。愿诸圣众以大慈悲布施欢喜。然后手作解印。以印左转咒七遍已。从座主以下一一各别作发遣印。及诵本咒各各发遣。与请无异。以印左转而散去之。名为去法。发遣尽竟。次遣一弟子收儭施钱绫绢等物。依前处分法用。遣一弟子收坛内食。次阿阇梨分作三分。一分送与寺内供养大众。一分施与贫穷乞儿。一分布施水陆虚空诸众生等。诸入坛弟子及阿阇梨并主人等。皆不合食。如其食者法皆无验既处分竟。次阿阇梨把于松明。领诸弟子等。一一次第巡行入坛示徒众云。此是某佛所坐之处。此是某般若此是某菩萨。此是某金刚此是某圣僧。此是某天此是某神。此是某鬼此是某龙。如是一一次第具悉示令记念。后以净泥悉扫除却坛上色座。莫到日出。所有余法皆亦如是。自外一切于后散除。

　　尔时佛告诸菩萨摩诃萨。及诸金刚阿罗汉等诸大众言。我今此会。说诸微妙甚深秘密陀罗尼印法藏之时。乃有无量一切天人并八部众诸大鬼神。及诸外道眷属等俱。若苾刍若婆罗门优婆塞迦诸善男子人非人等。闻我说是法印神咒希有之事。莫不欢喜。

　　尔时十方无量无数恒河沙等诸佛如来。并诸菩萨摩诃萨金刚密迹大阿罗汉声闻众俱。及诸天龙八部神等。各将香花饮食衣服种种伎乐。而散供养同时赞叹。遍满虚空。闻佛说已皆大欢喜。各出本意而说咒法。同诸利益。时会复有无量诸天。献诸咒法。称有神力护佛法藏威严一切。我亦印可。是故同入我密藏中。广设道场。具都坛法。列诸名字威临法位。若有人得遇闻是法。即能灭除一切众罪。何况更见广开法门陀罗尼藏。是名成就第一希有。是陀罗尼秘密法藏。实诚微细。亦难得见亦难得闻。亦难书写亦难得读。亦难受持。难解义趣方便之理。若有苾刍若婆罗门优婆塞迦善男子等。爱乐是经常修习诵。作诸法印广设道场。日日香花稣灯不绝。而为供养十方诸佛。威仪无缺恒为苦行。诵经念佛。普为法界一切众生。忏悔过现三业之罪。勤修是等功德法门。身心无倦昼夜精进。常修梵行慈悲护念怜愍一切诸众生等。能除行者尘沙等劫障难之罪。于一念中皆悉灭除。设复有人发菩提心。救诸疾病。深劝汝等。亦须方便慈爱一切苦恼众生。当知如是发心之人。现身常得种种果报。我与一切诸菩萨等。卫护行者日夜忆念不相舍离。无有横恶侵娆其身。若命终后十方净土随意往生。常见诸佛。若行此法。心生不善。于其众生恒为欺负。妄说谄曲贪求名利。于诸神鬼横作嗔呵。承大威风常行恶事。如是等辈被诸神鬼。常伺觅便。多遭横祸种种苦恼逼切其身。若命终时更相刑害。当堕地狱无有出期。汝等众生皆须谛听。受信我语决定无疑。

　　尔时世尊说此语已。现坐会中一切大众。闻佛教诲一时称善。作礼而退。

　　佛说庄严道场及供养具支料度法(以下粗字皆是经本细字人意)

　　金铜铃带四十八道(各长七尺)　大佩二十八道(各长六尺)　小佩二十八道(各长四尺)　大镜二十八面(各阔一尺)　小镜四十面　琉璃泡华四百枚(各方圆一尺者)　彩色大幡一百尺者二十四口(四十九尺亦得新好者)　杂彩幡二百二十口(长一丈新好者)　真珠二百条(各长五尺)　朱网阔四尺长一丈(八扇)　金银瓶四十六枚(受一升者)　大铜[橾-品+ㄊ]四百枚(一尺五寸面者)　小铜[橾-品+ㄊ]二百枚(各七寸者)　银盘四面(各二尺五寸者)　杂金银器八十枚　金盘四面(阔二尺五寸者)　金银砂罗四十八枚(阔一尺以上者)　金杓一枚　银杓一枚　铜香炉宝子六具　金香炉宝子一具　金银娑罗二枚(受一升者一金一银)　七宝金银莲华五树(各高四尺新好严饰)　杂彩假华树一百(各新好者)　铜烛檠十二枚　金银盏屈卮等四十八枚　五色蜡烛十条　铜澡罐二十六枚(各受五升已上)　净布手巾三　澡豆一升　皂荚四十枚　炭灰一升　杨枝一束。

　　若以如是种种宝具严饰道场。令其施主得于种种无量福德。

　　好长椽一十六根(根别径头三寸各长二丈五寸斫削凿孔如法相串)　小竹竿六十枚(各长二丈粗三指许)　画金刚幡十八口　画神王幡二十四口　画四天王幡四口　杂彩幡一百口(各长一丈新好色者)　绳八十尺者十二条(各粗如笔管大)　五色线二十两(五色者紫青绯白黄。各须等分色别络之于一籰上络之。各令色目等别作不得和杂。取长四百尺为一段。残者五十尺为一段。又须四段许足用之)　五色小幡子(并身共脚总长三尺阔五寸色别各二枚深青二浅青二绯二白二黄四口)　甲胄金刚八躯(各高五尺庄严新好色者)　甲胄神王八躯(各高五尺庄严新好色者)　生绢六十段(五尺为之)　净白布二丈　白练一丈　绯绫一丈　紫绫一丈　黄绫三尺　绯绫四尺　净线鞋两量(一量拟净用一量污用)　袜两量(一量拟净用一量拟污用)　袜带准此(自从线鞋乃至袜带人人各具)

　　如是种种彩物之具严饰道场。施主见获无量无边种种福德满足第一(以上是经)

　　净牛粪五升(不食糟豆犊子粪以净筐器承取名之为净)　龙脑香十五两　稣合香十五两　郁金香十五两　上好和香一斤　沉水香二斤　熏陆香二斤　安悉香二斤　白胶香一斤　檀香末二斤　檀札二斤　杂草香五斤　杂草华五斤　杂树华五升(若无剪彩帛充皆令新好)　稻谷华三升　荞麦华三升。

　　如是种种华香供养。施主当获三业清净身常香洁。一切见者皆生欢喜。生生处处身常端正得大名闻。

　　清乐音声两部(其乐人等令香汤浴着新净衣勿食熏杂)　金二两　银二两　珊瑚二两　水精二两　琥珀二两　真珠二两　波斯琉璃二两(量入法人多少买用令足)　稻谷　小豆　小麦　大麦　青稞(是五谷者于市乞取一升不合买拟共七宝和于绢片裹用)

　　将诸衣服及以七宝五谷音乐施用供养。悉除施主三业宿殃常得安乐(以上是经)

　　上好赤土细末一石　黄土细末一石　干蓝淀末一石　细炭末一石　粳米粉二石(粗罗)　胡麻人一升　白蜜一升(滤去恶物)　好牛苏七斤(滤去恶物)　清胡麻油一斗五升(拟烧供养)　白芥子一斗五升(量七日用充足)　松明二十斤　谷木柴五束(湿者干之)　炭一百五十斤　灯五百盏　油五斗(然灯处用)　作果食五百盘(种种色目皆须备具)　上好果子石榴三百颗　大栗五百颗　大干枣五百颗　干柿五百颗　梨五百颗　胡桃人五百颗　沙糖二十五两　干葡萄一斤半(已上果子不得虫恶破损皆须上好者取)　薄饼[(麩-夫+(焙-火))-來+(土/儿)][(麩-夫+主)-來+(土/儿)]饪头各五百枚　饧糖团五百颗。

　　以外诸饼。随其国内人所尚者。除不净食以外。皆用。随时果子悉须具着。

　　干粳米饭三升　粳米乳粥二升(以上赤土等五种色末准百二十肘料若十六肘以下诸坛以次准料)

　　以前食等。令作食人香汤洗浴斋戒洁净。勿令辄尝及弃捐之。

　　青稞　小豆　粟　大麦　大豆。

　　如是五种各熟二升。共盛净筐。并着小杓。蜜水二升盛银钵中。并着银杓。共熟谷筐相近着之。拟欲散施供养护界诸善神等(以上是经)。如此供具严净广办建立道场。复以种种衣服庄严。施设供养。能除施主四重五逆。及阿阐提百亿恒沙劫中所有一切恶罪。一念之中悉皆消灭。莫能成办恶业果报。其施主者现世具获六波罗蜜。三业清净生生之处具足神通。身相端严随意自在。所愿皆果。常得三宝护念施主。行住坐卧一切时处身心安隐。功德力故获斯大报。

　　普集会坛下方庄严十六肘图

　　中央一院纵广二肘。此院正中作莲华座。座上作轮。毂辐辋形皆悉具足。是道场主所坐之位。随其施主所乐佛等。为道场主。乃至般若及菩萨等随意安之。

　　其次外院纵广四肘。一十二位。于其四角各作地印跋折罗形。形如金刚力士把杵。两杵相叉(状如十字)头枕四角皆青黑色。东北角印名稣摩诃。

　　东南角印名稣皤(二合)悉地(二合)伽罗。

　　西南角印名跋折啰健茶。

　　西北角印名曰火神是等名为金刚地印。东面北头第一华座。名为佛母般若之位。莲花座上作如方印。两双线道交彻印角。其印一印一角。柱华座上。光焰围绕。

　　第二华座是佛心位。莲花座上作佛头面。光焰围绕。

　　南面东头第一华座。是金刚母摩么鸡位。莲花座上安跋折啰。光焰围绕。

　　第二即是金刚王位。莲华座上作跋折啰。光焰围绕。

　　西行南头第一座主。名首陀会天。莲华座上作火焰光。

　　第二座主名跋啰摩天。莲花座上作火焰光北面西头第一座主。名观世音王。莲花座上作含莲花。光焰围绕。

　　第二座主名观世音母。莲花座上作含莲花。光焰围绕其跋折啰皆作金色。诸光焰形皆黄赤色。以下皆然第一院竟(凡四角印名为摄位花座上者名为正位以下例然)次第二院。纵广八肘二十六位四角地印形状布置。如前所说。东北角印名婆揄毗伽。东南角印名阿耆尼俱嚧陀。

　　西南角印名佉力伽陀施罗。

　　西北角印名波陀尼差曳婆。

　　东面北头第一座主。名微妙声佛顶。莲华座上安置钵形。光焰围绕。

　　第二座主名阿弥陀佛顶。莲华座上作佛头顶光焰围绕。

　　第三座主名一切佛顶。莲花座上作佛顶形光焰围绕。

　　第四座主名释迦文佛。莲花座上作佛顶形光焰围绕。

　　第五座主名阿閦佛顶。莲花座上作佛顶形光焰围绕。

　　第六座主名南方宝相佛顶。莲花座作长方宝宝。东西陜南北长。作光焰围绕。

　　南面东头第一座主。名乌枢沙摩(二合)莲花座上作跋折啰。其跋折啰细腰三楞。上下三股峰刃尖利。色如前说。光焰围绕。

　　第二座主名跋折啰尸佉啰。莲花座上作跋折啰光焰围绕。

　　第三座主名阿蜜哩多军茶利。莲花座上作跋折啰光焰围绕。

　　第四座主名迦尼俱嚧陀。莲花座上作跋折啰光焰围绕。

　　第五座主名波多啰跋折啰。莲花座上作跋折啰光焰围绕。

　　第六座主名跋折啰央俱施。莲花座上作跋折啰光焰围绕。

　　西面南头第一座主。名商迦罗。莲花座上作跋折啰光焰围绕。

　　第二座主名乌摩提毗。莲花座上作跋折啰光焰围绕。

　　次二肘地为道场门。

　　次其门北第一座主名摩醯首罗天。莲花座上作跋折啰光焰围绕。

　　第二座主名波履跢婆(二合)天。莲花座上作跋折啰光焰围绕。

　　北面西头第一座主名六臂观世音。莲花座上作含莲花光焰围绕。

　　第二座主名盘陀罗婆母。莲花座上作君迟瓶(傍开孔者名为君迟)光焰围绕。

　　第三座主名九臂观世音。莲花座上作宝花茎。茎有五节。节节有牙状似藕梢。卧着座上头枕于西。光焰围绕。

　　第四座主名马头观世音。莲花座上作含莲花光焰围绕。

　　第五座主名摩诃税多观世音(唐云大白观世音)莲花座上作含莲花光焰围绕。

　　第六座主名十一面观世音。莲花座上作宝瓶形光焰围绕。第二院竟。

　　次第三院纵广正等一十二肘四十二位。四角地印形状布置亦如上说。

　　东北角印名跋折啰苏吽(二合)婆。

　　东南角印名母郁陀(二合)吒迦(此是摄位)

　　西南角印名迦尼俱噜陀。

　　西北角印名跋折啰室哩(合)尼(此是摄位)

　　东面北头第一座主名相德佛。莲花座上作佛形像光焰围绕。

　　第二座主名阿弥陀佛。莲花座上作佛形像光焰围绕。

　　第三座主名释迦金轮佛顶。

　　第四座主名释迦转法轮佛。

　　第五座主名栴檀德佛。

　　第六座主名白光明佛顶。

　　第七座主名无忧德佛。

　　第八座主名十方一切佛。

　　第九座主名毗婆尸佛。

　　第十座主名放光佛顶。

　　如是等座皆作莲花。莲花座上作佛形像光焰围绕。

　　南行东头第一座主名跋折啰吒诃娑。莲花座上作跋折啰其色纯黄光焰围绕。

　　第二座主名阿舍尼。莲花座上作跋折啰色状如前光焰围绕(以下诸跋折啰色同)

　　第三座主名尼蓝跋陀罗(此云青金刚也)莲花座上作跋折啰光焰围绕。

　　第四座主名母郁(二合)吒伽(此是正位)莲花座上作跋折啰光焰围绕。

　　第五座主名稣婆休。莲花座上作跋折啰光焰围绕。

　　第六座主名稣跋折啰室哩尼(此是正位)莲花座上作跋折啰光焰围绕。

　　第七座主名金刚印王。莲花座上作跋折啰光焰围绕。

　　第八座主名惧嘻耶金刚。莲花座上作跋折啰光焰围绕。

　　第九座主名跋折啰母瑟致(二合)莲华座上作跋折啰。傍作拳形。光焰围绕。

　　第十座主名谟娑(上音)罗。莲花座上作细腰杵。状如金刚力士把杵。光焰围绕。

　　西面南头第一座主。名他化自在天王莲花座上作跋折啰光焰围绕。

　　第二座主名化乐天王。莲花座上作跋折啰光焰围绕。

　　第三座主名兜率天王。莲花座上作跋折啰光焰围绕。

　　第四座主名夜摩天王。莲花座上作跋折啰光焰围绕。

　　次二肘地为道场门。

　　次其门北第一座主。名乾闼婆。莲花座上作细腰鼓。光焰围绕。

　　第二座主名孔雀王。莲花座上作光焰形。

　　第三座主名伽噜茶。作莲花座形。

　　第四座主名那罗延天。莲花座上作金轮形光焰围绕。

　　北面西头第一座主名毗俱致。莲花座上作光焰形。

　　第二座主名阿梨多(去音)梨(唐云随心)莲花座上作数珠形光焰围绕。

　　第三座主名马头心。莲花座上作含莲花光焰围绕。

　　第四座主名一瑳三跋提迦罗。莲花座上作光焰形。

　　第五座主名阿牟伽皤赊。莲花座上作盘罥索光焰围绕。

　　第六座主名四臂观世音。莲花座上作白莲花光焰围绕。

　　第七座主名十一面观世音小心。莲花座上作含莲花光焰围绕。

　　第八座主名十一面观世音大心。莲花座上作含莲花光焰围绕。

　　第九座主名一切观世音心。莲花座上作含莲花光焰围绕。

　　第十座主名摩诃室唎曳。莲花座上作含莲花其华红色光焰围绕。第三院竟次第四院纵广正等一十六肘五十八位。四角地印形状布置亦如上说。

　　东北角印名枳唎枳唎俱噜陀。

　　东南角印名跋折啰西(去音)那。

　　西南角印名婆榆檀茶。

　　西北角印名跋折啰尸佉罗。

　　东面北头第一座主。名毗那夜迦。莲花座上作似椎棓。椎头向上竖华座上。椎头八瓣。柄随长短。从头向下可有数寸。作偃月刃。刃根着干。刃身起楞。椎头刃间。作两三节。如刀子口光焰围绕。

　　第二座主名毗陀耶(二合)陀啰。莲华座上作咥[口*梨](二合)首罗头。光焰围绕。

　　第三座主名首檀污跢菩萨。莲华座上作金刚台。金刚台上作敷莲花。其叶二分。一分下垂一分向上。其华叶上作光焰形。

　　第四座主名弥勒菩萨。莲花座上作似槊锋。槊锋刃稍阔。细项腹大。纯黄金色。正中起楞光焰围绕。

　　第五座主名文殊师利菩萨。莲花座上作光焰形。

　　第六座主名虚空藏菩萨。莲花座上作灭罪印光焰围绕。

　　第七座主名提头赖吒。莲花座上作金刚杵光焰围绕。

　　第八座主名因陀罗誓多(唐云帝释侍者)莲花座上作咥[口*梨]首罗头。其色纯黄光焰围绕。

　　第九座主名因陀罗(帝释异名)莲花座上作跋折啰光焰围绕。

　　第十座主名为月天。莲花座上作月轮形其色纯白。

　　第十一座主名普贤菩萨。莲花座上作光焰形。

　　第十二座主名一切星宿天。莲花座上作似宝瓨腹大项粗。连珠绕腹。其瓨口上作青空色。如伞盖形。其中满点众多白点。光焰围绕。

　　第十三座主名勃陀誓多。作佛塔形并基四重。光焰围绕。

　　第十四座主名陀罗尼藏。莲花座上作宝藏形光焰围绕。

　　南面东头第一座主名曰火天。莲花座上作宝瓨形。其瓨口上出于火焰。

　　第二座主名摩伽啰脱阇菩萨。莲花座上作光焰形。

　　第三座主名地藏菩萨。莲花座上作似宝瓶。而无瓶底。其瓶口头如二偃月。相拄仰卧。其瓶青色。偃月纯白。光焰围绕。

　　第四座主名毗[口*樓]吒(上音)迦。莲花座上作咥[口*梨]首罗头(唐云二叉戟头)光焰围绕。

　　第五座主名阎摩啰阇。莲花座上作咥[口*梨]首罗头。光焰围绕。

　　第六座主名阎摩旦茶。莲花座上作于人形。头面似佛而眼稍大。着鱼鳞甲半身而出。光焰围绕。

　　第七座主名随心金刚。莲花座上作跋折罗光焰围绕。

　　第八座主名婆榆毗伽(此是正位)。莲花座上作金刚杵光焰围绕。

　　第九座主名毗蓝婆咒驮。莲花座上作咥[口*梨]首罗头。光焰围绕。

　　第十座主名功德天。莲花座上作如意珠光焰围绕。

　　第十一座主名大辩天神。莲花座上作光焰形。

　　第十二座主名弥嚧尸佉啰。莲花座上作咥[口*梨]首罗头光焰围绕。

　　第十三座主名一切鬼。莲花座上作伏突刀光焰围绕。

　　第十四座主名一切罗刹。莲花座上作竖剑形光焰围绕。

　　西面南头第一座主名阿素啰王。莲花座上作竖角弓光焰围绕。

　　第二座主名摩唎支天。莲花座上作天扇形。其扇中作西国万字。光焰围绕。

　　第三座主名曰天子。莲花座上作日轮形纯黄赤色光焰围绕。

　　第四座主名散脂大将军。莲花座上作竖剑形光焰围绕。

　　第五座主名一切天。莲花座上作光焰形。

　　第六座主名难陀那(去音)伽罗阇。形如蟒蛇。举头而视。

　　次二肘地为道场门。

　　次其门北第一座主名优婆难陀那(去音)伽罗阇。身相如前难陀形状。亦举头视。

　　第二座主名曰地天。莲花座上作宝[賏/凡]形。满宬七宝光焰围绕。

　　第三座主名毗[口*梨]齯唎知。莲花座上作光焰形。

　　第四座主名紧那(上音)啰。作莲花座。

　　第五座主名摩睺罗伽。作莲花座。

　　第六座主名毗嚧跛叉。莲花座上作盘罥索光焰围绕。

　　北面西头第一座主名曰风天。莲花座上作竖幡竿。竿上悬幡光焰围绕。

　　第二座主名皤嚧那提婆(唐云天水)莲花座上作光焰形。莲花座下有水波文。

　　第三座主名斯驮遏(去音)他。莲花座上作光焰形。

　　第四座主名摩尼咒陀。莲花座上作光焰形。

　　第五座主名旃陀波罗婆娑菩萨。莲花座上作青莲花。含而未敷光焰围绕。

　　第六座主名俱毗啰药叉。莲花座上作咥[口*梨]首罗头。纯青铁色光焰围绕。

　　第七座主名毗沙门王。当门安置。莲花座上作五节椎。八楞成就。状如宝柱。纯黄金色光焰围绕。

　　第八座主名跋折啰揵茶(此是正位)。莲花座上作跋折啰光焰围绕。

　　第九座主名商枳儞。莲花座上作似瓶形。而腹小瘦。中有竖楞。楞屮上。口如铎口。其色纯黄青光焰围绕。

　　第十座主名蓝毗迦。作莲花座。

　　第十一座主名遮文茶。莲花座上作似银钵。圆宝承底。其钵腹左边。偏开一眼。如神王目光焰围绕。

　　第十二座主名婆罗醯鬼。莲花座上作竖剑形。

　　第十三座主名伊湿伐(二合)罗。莲花座上作咥[口*梨]首罗头。

　　第十四座主名伊沙那鬼王。莲花座上作咥[口*梨]首罗头。作纯黄色。

　　此十六肘普集会坛有广有略。所言广者十六肘内。作二百九莲华座位。所言略者十六肘内。百三十九莲华座位。如前所说若为国王大臣长者。具有种种上妙供具七宝器等。阿阇梨有众多聪明快利弟子。应作广坛。若其施主乏少种种上妙供具七宝器等。阿阇梨无众多聪明快利弟子。应作略坛。

　　已说十六肘坛法竟。

　　普集会坛。


【回向】
愿以此功德 普及于一切 我等与众生 皆共成佛道

【说明】
1、本文件根据乾隆大藏经进行整理
2、如果是读诵，经里面如果有附加的分品或分卷等可以不必读诵，以保持读经的连续性
3、相关资料请浏览佛门网（网址：www.fomen123.com）

	
	
	</chapter>
	<chapter name="罗婆那王劝请品">
	
	</chapter>
	<chapter name="【佛说施灯功德经】">
	高齐北天竺三藏法师那连提耶舍译

　　如是我闻：一时，佛在舍卫国祇树给孤独园。
　　尔时，世尊告舍利弗言：“舍利弗，佛有四种胜妙善法，能令众生得无量果、无量光明、无量妙色、无量福藏、无量乐藏、无量戒定智慧解脱解脱知见辩才之藏、一切无著无漏之法。舍利弗，何等为四？一者、谓如来应正遍知，得尸波罗蜜具无量戒；二者、得禅波罗蜜具无量定；三者、得波若波罗蜜具无量慧，及广智慧、观达慧、如性慧、无数慧、决定慧、毕定知见；四者、得无浊心、善胜作心，具妙解脱、第一解脱。是为四种胜妙善法。
　　“舍利弗，是佛如来应正遍知，于一切恶皆悉远离，一切善法皆悉成就，众行备满具如实见，远离闇冥能为光曜，具足无量福智资粮，隐蔽世间不为世间之所映夺，获得戒、定、智慧、解脱、解脱知见，具足十力、四无所畏，得一切诸佛法力，能具诸佛法力，得具诸佛大慈悲力及辩才力，本愿方便皆悉满足，善修本业具智慧宝，精进无量终不休息，离诸忧戚无有逼恼无有取著，能善调伏为大龙王，无有余习，为一切众生无上福田。
　　“舍利弗，若比丘、比丘尼、沙弥、沙弥尼、优婆塞、优婆夷，发清净心为求福故，为爱乐福故，思念如来，无上方便本行满足，尽未来际一切生死，于现在世成就无量无著戒、定、智慧、解脱、解脱知见，乃至念佛一种功德；念功德已，于无量亿那由他百千劫中，所习善根三明福田所、清净戒所、无等等戒所、无量真实功德所，或于塔庙诸形像前，而设供养故，奉施灯明，乃至以少灯炷，或酥油涂燃持以奉施，其明唯照道之一阶。舍利弗，如此福德非是一切声闻、缘觉所能了知，唯佛如来乃能知也！
　　“舍利弗，求世报者福德尚尔，何况以清净深乐心，不求果报安住恭敬，相续无间念佛功德，善男子、善女人等所生福德！舍利弗，照道一阶福德尚尔，何况全照一阶道也，或二阶道、或二阶道、或四阶道，或及塔身、一级、二级乃至多级，一面、二面乃至四面及佛形像！舍利弗，彼所燃灯，或时速灭，或风吹灭，或油尽灭，或炷尽灭，或俱尽灭。譬如诸龙以嗔恚故，出云垂布于中起电起已寻灭。舍利弗，如是少时于佛塔庙奉施灯明，若彼比丘、比丘尼、沙弥、沙弥尼、优婆塞、优婆夷，若复余人不受戒者，为乐善故，护己身故，信佛法僧，如是少灯奉施福田，所得果报福德之聚，唯佛能知！一切世间天、人、魔、梵、沙门、婆罗门，乃至声闻、辟支佛等所不能知。如是燃少灯明，所受福报不可得说！舍利弗，诸佛境界不可思议，唯有如来乃知此义。
　　“舍利弗，彼施灯者所得福聚，无量无边不可算数，唯有如来乃能了知。舍利弗，燃少灯明福德尚尔不可算数，况我灭后于佛塔寺，若自作若教他作，或燃一灯、二灯乃至多灯，香华、璎鬘、宝幢、幡盖，及余种种胜妙供养。舍利弗，有四种法应当信受。何等为四？一者、佛法无量应当信受。二者、少修善根获无量报应当信受。三者、若于三宝深生敬信，善修业行所得福报，汝等声闻现得见我，尚不能得具足知之，亦复不能思惟测度，况我灭后声闻弟子远离我者，能得现知及能测度？若有能知及测度者，无有是处，应当信受。四者、是诸声闻不能得知及能测量，一切众生所有作业及业果报。
　　“舍利弗，汝等声闻于此事中不须思量。何以故？舍利弗，如来常说，一切众生业行果报不可思量；过去诸佛应正遍知已如是说，众生业报不可思量；未来诸佛应正遍知当如是说，众生业报不可思量。众生心信及心自性，亦不可知不可思量，如是之义应当信受。舍利弗，汝等声闻住圣种者，于一切众生业报之中，无有实眼及巧方便，况余轻微薄劣心者，离戒、定、慧、解脱、解脱知见者，失正念者，无明闇冥厚翳目者？于自己身内外诸法而不能知，我竟是谁？我是谁许？我住何处？我之功德为大为小？我当云何为与戒相应，为与戒不相应？我为正念戒，我为失念戒？我所作业为作智人业，为作愚人业？为从何来，为何处去？舍利弗，诸凡夫人颠倒见者，于自己身如是等事尚自不知，况能得知一切众生种种业报？若能知者，无有是处。
　　“舍利弗，如来应正遍知，戒无减、定无减、智无减、解脱无减、解脱知见无减相无减。舍利弗，如来应正遍知，无量戒、无碍戒、不思议戒、无等戒、究竟戒、清净戒。彼如来于一切众生若业若业报，皆如实知。舍利弗，云何如来于一切众生业报得如实知？舍利弗，佛如是知：或有众生善业尽不善业增，或有众生不善业尽善业增，或有众生善业当生不善业当灭，或有众生不善当生善业当灭。舍利弗，如来如是入一切众生业及业报，种种差别皆如实知。彼彼众生或有无知，或有愚闇，或有善者，或不善者。舍利弗，我有如是智，有如是善巧，于诸众生不可思议种种业报，皆能记说。舍利弗，若有众生成就信心，彼能信我。若复众生无有信心远离我法，不信我语，诽谤于我，彼于长夜无义无利坠堕苦恼。
　　“舍利弗，若彼众生于佛塔庙奉施灯明，以此奉施所作善业，能获安乐可乐之果。彼施灯明作善业时，欣喜相应从信心起，于现在世得三种净心。何等为三？彼诸善男子、善女人作是念：‘我于如来已设供养，知身不坚摄坚身想，知财过患摄坚财想。’舍利弗，是名供养佛塔第一净心。复次，舍利弗，彼诸善男子、善女人起如是心：‘我于如来无上福田、最胜福田，能受最胜供养者所，已作供养。我今不畏堕于地狱、畜生、饿鬼。我此善根已作人天善道之因，得于妙色资生众俱，又得智慧安隐快乐，乃至能得菩提之果。’舍利弗，是名供养佛塔第二净心。复次，舍利弗，彼诸善男子、善女人作如是想：‘我于诸佛已作舍施，已作福德，已舍悭贪，已除悭过。’作是念已，施心、无悭施心增长。舍利弗，是名供养佛塔第三净心。
　　“复次，舍利弗，若善男子、善女人，于佛塔庙施灯明已，临命终时得三种明。何等为三？一者、彼善男子、善女人临命终时，先所作福悉皆现前，忆念善法而不忘失。舍利弗，是为一明，因此便能念知自己先于佛所植诸善业。复次，舍利弗，彼善男子、善女人，于命终时得如是念：‘我于佛像塔庙等前，已曾供养。’作是念已心生踊悦。舍利弗，是为二明，因此便能起念佛觉。复次，舍利弗，彼善男子、善女人，于命终时见余众生奉行布施，见他作已起如是念：‘我亦曾于佛支提所奉施灯明，我今亦当复行布施。’念于布施得欣喜心，得喜心已无有死苦。舍利弗，是为三明，因此便得念法之心。
　　“复次，舍利弗，佛塔庙中布施灯明，彼善男子、善女人，于临终时更复得见四种光明。何等为四？一者、于临终时，见于日轮圆满涌出；二者、见净月轮圆满涌出；三者、见诸天众一处而坐；四者、见于如来应正遍知坐菩提树垂得菩提，自见己身尊重如来，合十指掌恭敬而住。舍利弗，是名于佛塔庙布施灯已临命终时，得见如是四种光明。”
　　尔时，世尊说此义已，复说偈言：

　　“无上法王大仙人，若人奉施彼塔庙，
　　　彼智慧者作业已，获得无边最胜乐。
　　　临命终时不失念，能见自昔布施灯，
　　　得四种喜离诸罪，于彼死时不惑乱。
　　　临死时见十方明，现睹日月从地出，
　　　见天千万那由他，为彼天众说佛法。
　　　父母妻子及亲属，皆悉围绕大悲号，
　　　死者不念亦不视，彼人正念常不乱。
　　　现前得睹天宫殿，对诸天女心安隐，
　　　复见庄严诸园林，是中具足胜五欲。
　　　又见佛座菩提树，天人修罗悉围绕，
　　　自见合掌住佛前，于胜牟尼修供养。
　　　既见导师深敬重，其心欣喜请如来，
　　　世尊见彼心欣喜，于是不违受彼请。
　　　是人称愿喜充遍，于舍命时无苦恼，
　　　彼于佛所心喜已，无有临终大怖畏。
　　　临命终时不失念，彼睹十方皆大明，
　　　见未曾有胜妙色，此是施灯之果报。
　　　死已必得生天上，自见己身坐天床，
　　　有诸天女围绕之，供养佛故得此果。

　　“复次，舍利弗，于佛塔庙施灯明已，死便生于三十三天；生彼天已，于五种事而得清净。舍利弗，云何彼天于五种事而得清净？一者、得清净身，二者、于诸天中得殊胜威德，三者、常得清净念慧，四者、常得闻于称意之声，五者、所得眷属常称彼意心得欣喜。舍利弗，是名彼天于五种事而得清净。”
　　尔时，世尊欲重宣此义，而说偈言：

　　“彼天获得光明身，具足功德他尊重，
　　　与千天子为上首，以灯施佛支提故。
　　　所闻天声常称意，哀美殊妙胜余天，
　　　具足第一胜念慧，复得最上胜眷属。
　　　随彼天子所行处，一切诸天皆钦仰：
　　　本昔修习何等业，今得如是炽燃身？
　　　有树皆名上欢喜，周匝光照犹如月，
　　　彼天感得是妙树，持此庄饰天宫园。
　　　无量诸天皆惊怪： 今此树华名何等，
　　　犹如灯明光照曜，普出如意妙熏香？
　　　彼天所有诸眷属，以彼树华庄严身，
　　　彼于无量亿天中，光明照曜犹如日。

　　“复次，舍利弗，于佛塔庙布施灯明，生三十三天已。彼天自知，如是时中我住于此，如是时中我当命终。彼胜天子临命终时，于其眷属及余天众，说法劝化令其欣喜，于彼天宫舍寿命已不堕恶趣，生于人中最上种姓信佛法家。是时世间若无佛者，亦复不在轻取吉凶邪见家生。”
　　尔时，世尊欲重宣此义，而说偈言：

　　“彼天生得如是智，知尔许时天中住，
　　　彼天亦复能自知，我今未几当命尽。
　　　五种死相出现时，彼天寿命临欲绝，
　　　即为亿天众说法，远离愚痴心不忧。
　　　于天众中作是言： 诸有无常亦无乐，
　　　或有生者或有死！ 不念将死说是法。
　　　彼诸眷属皆悲恼，无量天众亦复燃，
　　　虽复见已五种相，自念功德不忧愁。
　　　在彼天宫命绝已，寻即下来人间生，
　　　住胎出胎念不乱，常受快乐无苦恼。
　　　生已便得宿命通，悉能忆念本来处，
　　　念人中苦不贪乐，须臾死来见逼切。
　　　彼念天中果报已，于此人间不为乐，
　　　天中尚苦况复人？ 诸有不坚常流动。
　　　彼人及其成立已，必当舍家而出家，
　　　心常不行恶觉观，彼当获得如是果。
　　　世世恒得宿命通，亦常不作诸恶业，
　　　必定出家持净戒，此是彼施灯明果。
　　　恒常不盲及挛躄，眼一切时不闇昧，
　　　身亦无病无恶声，心常黠慧不愚惑。
　　　又复恒常无眼患，所在受生眼不眇，
　　　不无一眼及瞎眼，彼眼亦常不浊乱。
　　　眼目修长黑白分，犹如净妙青莲叶，
　　　眼净能见微细物，如彼明彻摩尼珠。
　　　无量阿僧祇劫中，得净肉眼不失坏，
　　　彼亦常无眼诸病，此是奉施灯明果。
　　　善印善根善诸论，于诸工巧悉究了，
　　　彼有智人善观察，妙慧能见第一义，
　　　善观诸有不自在，于佛法中得照明，
　　　普见一切佛世尊，见已恭敬修供养，
　　　生生得胜端正色，亲戚眷属皆敬爱，
　　　得大财宝力自在，及得不坏诸眷属。
　　　如彼灯明能破闇，炽燃照曜遍诸方，
　　　彼人光明亦如是，不为闇冥所隐蔽。
　　　若于佛塔起信心，施胜灯鬘及璎珞，
　　　施灯明时心清净，获得人中最胜尊，
　　　端正殊妙甚可爱，一切世间所喜乐。
　　　心不轻取于吉凶，亦不乐于世左道，
　　　世间所有诸恶见，及邪道等不信受。
　　　若为国王恒知足，不贪他土兴战诤，
　　　常无苦恼亦无忧，亦复无有诸恼热，
　　　彼无一切诸退失，复无恶名无衰恼。
　　　若为王臣所发言，王及国人无不信，
　　　身常无有羸瘠病，不作黄门不非道。
　　　身相具足安乐住，患苦不能著其身，
　　　亦复不见诸恶梦，卧觉一切常安隐。
　　　生生能得诸伏藏，供养一切佛支提，
　　　诸佛功德无有边，彼人所得亦如是。

　　“舍利弗，若有众生于佛塔庙施灯明者，得于四种可乐之法。何等为四？一者、色身，二者、资财，三者、大善，四者、智慧。舍利弗，若有众生于佛支提施灯明者，得如是等可乐之法。”
　　尔时，如来欲重宣此义，复说偈言：

　　“身佣圆满具大力，不与他人共战诤，
　　　遍游诸方无恼者，由灯奉施佛支提。
　　　生于大富上族家，具足功德人所敬，
　　　生生恒得宿命智，由灯奉施佛支提。
　　　于诸众生常悲念，发言眷属皆敬受，
　　　心无损害恒调柔，常不造作恶道业。

　　“复次，舍利弗，若有众生供养佛塔得四种清净。何等为四？一者、身业清净，二者、口业清净，三者、意业清净，四者、善友清净。舍利弗，云何得于身业清净？若善男子、善女人，于彼彼生处，远离杀生无杀害意，亦常远离偷盗、邪淫。于己妻所尚不邪行，况余人妻？亦不饮酒放逸自纵，不以刀杖及余苦具加逼众生，离不善法及诸恶业。舍利弗，远离是等，是名身业清净。
　　“舍利弗。云何口业清净？是人世世常不妄语，若不见闻终不妄说，若见若闻合时咨问然后乃语，为利自他不作异说。设若有人教令妄语，为护实语终不妄言，不以此语向彼人说，不持彼事向此人道，二朋先坏不令增长，有所发言能善和诤。若痛心语、若粗语、若苦恶语、不喜语、不乐语、不爱语、不入心语、恼他语、结怨语，悉皆远离。有所发言，润语、软语、意乐语、不粗语、悦耳语、美妙语、入心语、多人爱语、多人乐语、可爱语、可乐语、能除怨语，恒作如是种种美妙语。复离绮语，不作异想异语，不作异印异期覆障实事，不烦广说，不非时语，恒究竟语。舍利弗，如是远离不清净口业，成就清净口业。舍利弗，是名口业清净。
　　“舍利弗，云何意业清净？于他所有珍宝资财，不起贪著，不起嗔心，远离害心，又离邪见无诸恶见。舍利弗，远离是等，是名意业清净。
　　“舍利弗，云何得善友清净？若诸善友远离妄语，亦不饮酒，离诸粗犷，调伏正见，往诣其所亲近咨受，又诣诸佛、菩萨、缘觉、声闻等所，亲近供养咨受未闻。舍利弗，是名第四善友清净。舍利弗，若善男子、善女人，于佛支提施灯明已，得如是等四种清净。”
　　尔时，世尊欲重宣此义，而说偈言：

　　”为欲照塔故燃灯，身口意业善调伏，
　　　远离邪见具净戒，由是获得如意眼。
　　　犹如净日照十方，速能获得于漏尽，
　　　彼大智慧具威德，得净天眼离尘漏。
　　　智者能了众生意，亦得通明及辩才，
　　　求二乘道得不难，由施佛灯获是报。
　　　若求无上佛菩提，天眼智慧及财物，
　　　于此三事恒无减，由灯奉施佛支提。

　　“舍利弗，若善男子、善女人住于大乘，于佛塔庙施灯明已，彼世世中得于八种可乐胜法。何等为八？一者、获胜肉眼，二者、得于胜念无能测量，三者、得于胜上达分天眼，四者、为于满足修集道故得不缺戒，五者、得智满足证于涅槃，六者、先所作善得无难处，七者、所作善业得值诸佛能为一切众生之眼，八者、若善男子、善女人以彼善根，得转轮王所得轮宝，不为他障，其身端正，或为帝释得大威力具足千眼，或为梵王善知梵事得大禅定。舍利弗，以其回向菩提善根，得是八种可乐胜法。
　　“复次，舍利弗，住于大乘善男子、善女人，复得八种无量胜法：一者、得于无量佛眼，二者、得于无量如来神通，三者、得于无量佛戒，四者、得于无量如来三昧，五者、得于无量如来智慧，六者、得于无量如来解脱，七者、得佛无量解脱知见，八者、得入一切众生心所乐欲。舍利弗，善男子、善女人，于佛塔庙奉施灯明，能摄如是无量胜报。
　　“复次，舍利弗，若有众生见说法者作如是念：‘云何令彼常得宣说显示佛法？以灯施彼，施油灯故，令说法者得施法灯。’作是念已，持灯奉施，以此布施灯明善根，得于八种无量资粮。何等为八？一者、得于无量正念资粮，二者、得于无量大智资粮，三者、得于无量信心资粮，四者、得于无量精进资粮，五者、得于无量大慧资粮，六者、得于无量三昧资粮，七者、得于无量辩才资粮，八者、得于无量福德资粮。舍利弗，是名施灯八种资粮，亦复得于四无碍辩，乃至次第得一切种智。
　　“复次，舍利弗，若有善男子、善女人，于如来前见他施灯，信心清净合十指掌起随喜心，以此善根得于八种增上之法。何等为八？一者、得增上色，二者、得增上眷属，三者、得增上戒，四者、于人天中得增上生，五者、得增上信，六者、得增上辩，七者、得增上圣道，八者、得阿耨多罗三藐三菩提。舍利弗，是名八种增上之法。舍利弗，何故能得此等八种增上胜法？舍利弗，佛有无量戒、定、智慧、解脱、解脱知见故，供养彼者，所得果报所得利益亦复无量。”
　　尔时，世尊欲重宣此义，而说偈言：

　　“造作出离行，勤修于佛法，
　　　弃舍死军众，如象碎华林。”

　　尔时，佛告慧命舍利弗：“有五种法最为难得：一者、得人身难，二者、于佛正法得信乐难，三者、乐于佛法得出家难，四者、具净戒难，五者、得漏尽难。舍利弗，一切众生，于是五法最为难得，汝等已得。”
　　尔时，世尊欲重宣前义，劝舍利弗等，而说偈言：

　　“如来支提修布施，为利众生求菩提，
　　　智者造作此胜因，生生常得最胜报。
　　　于天人中受胜生，为人天等修供养，
　　　譬如须弥安不动，光明普遍照十方。
　　　彼天众见皆恭敬，亦复爱乐生信心，
　　　彼兴供养亦赞美，一切皆喜数数见：
　　‘奇哉是天福德相，犹梵天光照梵宫！
　　　此天曾作何等业，身光明炎得如是！
　　　见是谁不修习善？ 谁不修学圣种戒？
　　　谁见牟尼生厌心？ 谁闻妙法而放逸？
　　　彼昔在于人间时，常以灯施如来塔，
　　　曾佛法中设供养，善得福利生天中。
　　　愿我恒得于人身，于佛法中生净信，
　　　常不放逸住佛道，宁弃身命不舍法！
　　　获得人身最为难，愚人云何不为福？
　　　徒费资财不为法，死已便堕大崄坑。’
　　　天见无垢威德已，心自悔责发愿言：
　　‘愿我常得人间生，精勤修习于梵行！
　　　愿我最后临终时，于佛法中得净信！
　　　愿得正念不忘失，得见无量诸如来！’
　　　为千亿天所供养，与诸天女相娱乐，
　　　诸天女众皆敬爱，天女庄严戏园林。
　　　诸方天香皆来熏，耳闻一切妙音声，
　　　是天随所游行处，恒得睹见上妙色。
　　　所可见色皆可爱，彼常不睹诸恶色，
　　　亦复常得胜妙触，皆由持灯施支提。
　　　从彼没已生人道，正念处于父母胎，
　　　生已忆彼天中事，智慧之力不退失。
　　　彼人造作如是业，得于大力转轮王，
　　　其王形貌极端严，施灯获得如是报。
　　　由彼业故得命长，一向清净安乐器，
　　　其身无有诸患痛，燃灯获得如是果。
　　　无有王难怨贼难，他人不敢侵其妻，
　　　不为恶人之所恼，由持灯明施佛故。
　　　安隐丰足无所畏，豪富自在饶财宝，
　　　得胜璎珞及园林，斯由燃灯奉施佛。
　　　当得睹见佛世尊，见已心便生敬信，
　　　以欣喜心供养佛，弃舍王位而出家。
　　　佛无量智究竟智，具可叹德能化人，
　　　于此佛塔施灯已，其人身光如灯照。
　　　牟尼牛王清净眼，以好灯明照彼塔，
　　　得于无漏无上道，其身光明照十方。
　　　见四真谛具十力，不共之法亦究竟，
　　　得遍见眼成善逝，此果皆由布施灯。
　　　设令一切诸众生，昔曾供养无量佛，
　　　具大威德见实义，亿劫来成缘觉道，
　　　十方所有诸世界，悉布灯鬘无有余，
　　　以是世界诸灯鬘，若人信心供养彼，
　　　是人如是修供养，于无量劫常不断；
　　　若人一灯奉施佛，得福过前无有量！
　　　灯油譬如大海水，其炷犹如须弥山，
　　　有人能燃如是灯，遍照一切诸世界。
　　　是人深心怀敬信，其志惟求缘觉道，
　　　十方遍置如是灯，一心恭敬而供养。
　　　若人发于菩提心，手执草炬暂奉佛，
　　　是人得福过于彼！ 我见实义作是说。
　　　十方一切诸众生，一一供具皆如上，
　　　然经无量恒沙劫，其心唯求缘觉道；
　　　若有人于佛塔庙，燃于一灯或一礼，
　　　求无上道为众生，此福过前无有量！
　　　难见难思佛境界，智者闻即生欣喜，
　　　无信心者闻不乐，彼愚痴魔坏正法。
　　　证净法界甚为难，一切世间独善逝，
　　　是故汝等应欣喜，于佛功德当愿求！”

　　尔时，世尊说此法已，慧命舍利弗等，无量天、人、阿修罗、乾闼婆、紧那罗、摩睺罗伽、人非人等闻佛所说，皆发无上菩提之心，欣喜无量作礼而去。


【回向】
愿以此功德 普及于一切 我等与众生 皆共成佛道

【说明】
1、本文件根据乾隆大藏经进行整理
2、如果是读诵，经里面如果有附加的分品或分卷等可以不必读诵，以保持读经的连续性
3、相关资料请浏览佛门网（网址：www.fomen123.com）

【开经偈】
无上甚深微妙法 百千万劫难遭遇 我今见闻得受持 愿解如来真实义
	
	</chapter>
	<chapter name="佛说人本欲生经">
	佛说人本欲生经

　　后汉安息三藏安世高译

　　闻如是。一时佛在拘类国。行拘类国法治处。是时贤者阿难。独闲处倾猗念。如是意生。未曾有。是意是微妙本。生死亦微妙。中微妙。但为分明易现。便贤者阿难。夜已竟起到佛。已到为佛足下礼已讫。一处止已止一处。贤者阿难白佛。如是我为独闲处倾猗念。如是意生。未曾有。是意是微妙本。生死亦微妙。中微妙。但为分明易现。佛告阿难。勿说是分明易知易见。深微妙。阿难。从有本生死。是阿难。从本因缘生死。如有不知不见不解不受。令是世间如织机蹑撰往来。从是世后世。从后世是世。更苦世间居。令不得离世间。如是因缘。阿难。可知为深微妙。从有本生死明亦微妙。若有问。有老死因缘。问是。便报有因缘。何因缘阿难老死。便报生故。若有问。有生因缘。问是。便报有因缘。何因缘生。有故为生。若有问。有因缘有。便报有因缘有。何因缘有。报受因缘有。若有问。有因缘受。报有因缘受。何因缘受。报为爱求因缘受。如是阿难。从爱求因缘受。从受因缘有。从有因缘生。从生因缘老死忧悲苦不可意恼生。如是为具足最苦阴。从是有习。生因缘阿难为老死。是故说。是为从是致有是。当从是阿难分明。为生因缘老死。若阿难无有生。为无有鱼鱼种。无有飞鸟飞鸟种。为无有蚊虻蚊虻种。为无有龙龙种。为无有神神种。为无有鬼鬼种。为无有人人种各各种。若如有如有无有。亦无应有令有生。一切阿难无有生。为有老死不。阿难白佛言不。佛便告阿难。从是因缘当知。为从是本从是习从是因缘。老死为生故。生因缘阿难为老死。生因缘阿难为老死。若有问。有因缘生。可报有因缘生。何因缘生。为有因缘故。从是阿难因缘当知。令从是有有因缘生。若阿难有因缘无有。宁有鱼鱼种。飞鸟飞鸟种。蚊虻蚊虻种。龙龙种。神神种。鬼鬼种。人人种各各种。如应应有无有。亦无有者为有无有。一切阿难无有。为有生不。阿难言不。是故阿难从是发从是本从是习从是因缘。生为有有故。从有因缘阿难为生。若有问。有因缘有。便言有。何因缘阿难有。可报为受因缘。有因缘有。如是分明为受因缘有。设阿难受因缘无有。亦无有受有。一切阿难无有受。为有现不。阿难报不。如是阿难。为从是起从是本从是习从是因缘令有受。受因缘阿难为有。有因缘阿难受。有因缘阿难受。如是问对。为有何因缘有受。可报爱因缘。从是因缘阿难当知。为爱因缘受。若阿难无有爱。亦无有受。亦无有当受。一切阿难无有爱。为有受不。亦有受名不。阿难言不。如是阿难。为从是发。从是本从是习从是因缘。为爱因缘受。爱因缘阿难为受。如是阿难为爱因缘求。求因缘利。利因缘计。计因缘乐欲。乐欲因缘发求。以往爱因缘便不欲舍悭。以不舍悭因缘便有家。以有家因缘便守。从守行本。阿难便有刀杖。从有刀杖。便有斗诤言语上下欺侵若干两舌多非。一致弊恶法。若阿难。本无有亦无所守。亦无有守。一切阿难无有守。为有刀杖斗诤语言上下欺侵若干两舌多非一致弊恶法不。阿难言不。如是阿难。是从是发。是为本是为习是为因缘。刀杖斗诤语言上下欺侵若干两舌多非。一致弊恶法。从守故阿难便有刀杖斗诤语言上下欺侵若干两舌多非。一致弊恶法。如是但为多苦为从五阴习致。家因缘令有守。是故为说是当从是知。阿难。为家因缘守。若家因缘无有。已无有受。当何因缘有家。一切家因缘无有。宁有家不。宁有刀杖斗诤语言上下欺侵若干两舌多非一致弊恶法不。阿难言不。如是阿难。从是有从是本从是习从是因缘令有守。为守故从家阿难令有守。难舍悭因缘令有家。从是因缘有是。当从是因缘知。阿难。为难舍悭因缘令有家。若难舍悭阿难无有。亦无有受。已无有受。宁当有悭难舍不。一切阿难悭难舍已无有。宁当有家不。阿难白佛言。无有。如是阿难。从是起从是本从是习从是因缘受家。悭难舍故阿难令有家。从往受阿难因缘令有悭难舍。是故有是言。亦从是因缘有是。如是当从是因缘阿难可解。为从发受。从是受悭难舍。若阿难发受无有。宁有受。亦何因缘往受。一切阿难无有发受。宁当有悭难舍不。阿难白佛言不。如是阿难。从是起从是本从是习从是因缘。令悭难舍为发往受。故亦为发有因缘。故阿难受有悭难舍。欲贪因缘阿难令有发。是故说是。当从是因缘阿难知。为从欲贪因缘令发。若欲贪阿难无有。已无有因缘。亦何因缘当有欲贪。一切阿难欲贪无有。宁当有发往不。阿难言不。如是阿难从是发从是本从是习从是因缘。令发为有欲贪。故为从欲贪阿难令发。已发从发往令有欲贪。是故为说。当从是因缘知。为从发往令有欲贪。若无有发往阿难亦无有令发往。一切阿难虽发往若有贪欲不。阿难言不。如是阿难。为从是有从是本从是习从是因缘。贪欲为有。发往因缘令有欲贪。从是利故阿难令发往。为从是说是当从是因缘知。为从利因缘令发往。若阿难以无有利亦无有求。亦何因缘有求。一切阿难已无有利。宁当有发往不。阿难言不。如是阿难。从是有从是本从是习从是因缘。发往利故利故亦发求。从求因缘故令有利。故说是从是因缘当知。令从求因缘有利。若求因缘阿难无有。亦何因缘有求。亦从何因缘求。一切阿难以无有求。若有见利不。阿难言不。如是阿难。从是有从是本从是习从是因缘。为有利为有求故。求故阿难令有利。从爱故令有求。是故说当从是知。令从爱求。若阿难无有爱。亦无有求。亦无有因缘求亦无有爱。一切阿难爱无有。宁当有求不。阿难言不。如是阿难。从是有从是本从是习从是因缘。有爱故令有求。求故令有爱。彼阿难欲爱亦有爱。是二皆痛相会。有痛因缘阿难若有。问是。便言有。何因缘有。便言更因缘有。从是因缘阿难亦当知。令更因缘痛。若阿难眼不更。亦无有应当更。眼亦不得更。一切阿难眼已不更。宁有眼更不。亦有眼当因缘生不。为乐为苦为亦不乐亦不苦。阿难应不。如是阿难。从是有从是本从是习从是因缘。令眼更痛。眼更因缘阿难令眼知痛。耳亦如是。鼻亦如是。舌亦如是。身亦如是。心不更阿难亦无有当更。亦无更因缘令心更。一切阿难心无有更。宁当有心更入因缘令有痛不。令有乐不。令有苦不。令有不苦不乐不。阿难应不。如是阿难。是为有是为本是为习是为因缘。痛令有更。心更因缘阿难令有痛。若有问。有因缘更不。对为有。何等更有因缘。对为名字因缘。当从是阿难可知。令从名字因缘更。若从所处有亦从所处应受。令名身聚有。若阿难。从所处有。亦从所处应受无有。为有更有名字不。阿难言不。若阿难从所处有。亦从所应受无有。今名身有无有。宁当有对更不。阿难言不。一切阿难。名字亦色身无有。为有更不。为从有更不。阿难言不。如是阿难为从是是发。为从是是本。为从是是习。为从是是因缘。从是是更令从是名字。名字因缘阿难令有更。阿难有名字因缘。设有问。便对为有。何因缘名字。谓识因缘为有。当从是因缘阿难解知。为识因缘名字。若识阿难不下母腹中。当为是名色随精得驻不。阿难言不。若识阿难母腹已下不得驻去。为有名字得致不。阿难言不。识阿难为本。若男儿若女儿已坏已亡。令无有为。得名字令增长令所应足不。阿难言不。如是阿难。从是起有从是本从是习从是因缘。为名字从识。识因缘阿难为有名字。有因缘阿难识。若问是。便对有。从何因灭有识。名字因缘有识。当从是因缘阿难分别解。为名字因缘识。若阿难。识不得名字驻。已识不得驻得增上。为有生老死苦习能致有不。阿难言不。如是阿难。从是致从是本从是习从是因缘。识令有名字。名字因缘有识。是如是为识因缘名字。名字因缘识。止是说名止是处。对止是诤本现。当从有慧莫受。几因缘阿难为计痛是为身。阿难言。是法本从佛。是法正本。佛自归本。佛愿令佛说。令从佛说。是说受解利。佛言。听阿难。善哉善哉。谛受念。佛便说。贤者阿难应唯然。从佛闻。佛便说是。或阿难有见。是痛为身。或有见。是痛计非身。但为身更痛法见是为身。或一身为是痛。见不为身亦不为痛法。见痛法计是不为身。但为见是身为身彼阿难或为在是痛计为身。当为对说是。是痛贤者为三辈。有乐痛。有苦痛。有不乐不苦痛。是贤者。三痛见何痛应作身。乐痛时阿难是时二痛已为灭。为苦亦不乐亦不苦。是时但为乐更。乐痛阿难非常。苦要灭。乐阿难痛已灭。离身不在身计。是如是是时阿难苦痛便时。是时为两痛已灭。为乐亦苦。是时但为更苦痛。苦阿难痛非常。苦尽法。苦阿难痛已尽。身不复更知。是时阿难亦不苦亦不乐不更是痛。是时两痛灭。痛亦苦。但为是时不苦不乐更是痛。不苦不乐阿难痛法非常苦尽。不苦不乐阿难痛已尽。应无有身。自有是计。或阿难为行道。为是非常法。痛为计见身。或有阿难为行道。放散乐苦痛。为自见计身。如是阿难。因缘不应可为痛作身见身。彼阿难。或不痛计见是身。但为身法更痛。便可报。若贤者无有痛更。亦不见所更。宁当应有是不。是时阿难比丘不痛为见计非是身。宁应是法更痛亦见是身不。阿难言不。如是阿难。是因缘亦不应亦不可令或一无有痛计是身。但为身更痛。彼阿难所不计痛为身。亦不见是痛非身。亦不身更痛。亦痛法不见不计是身。但为计我为不觉是身。是身。便可报。一切贤者自计身。不更痛。宁应有身不。是时比丘不痛为身。身亦不更痛。痛法亦不为身。有身但为不觉身耳。如是观身。宁应身不。阿难言不。如是因缘阿难不应令无有痛为身。亦不身为更。亦不应法为身。亦不应不觉身为身。如是阿难。一切痛为作身已痛见见是身。几因缘阿难或为行道。不为痛作身为见不见身。阿难报。是法本从佛教。令亦从佛。愿佛为说。佛说已。弟子当受。令是说当为解利。佛告阿难。听是受。是谛受。重受念。是当为说。如是贤者阿难从佛闻。佛便说是。有阿难比丘不为痛作身。亦不见痛为身。亦不为身更。亦不痛法计为身。亦不见身见为身。亦不从或有是身。亦不从是见。见是身已如是见。不复致世间。令不复受世间已不复受致世间。便不复忧已不复忧。便无为度世。便自知为已。尽生老病死忧。已毕行已足。所应作已作。不复还在世间。齐是阿难。或为行道。不计痛为身。自方便作。亦不见见为身。几因缘阿难或为行道。为色作身。阿难报法本从佛教。令亦从佛。愿佛为说。佛说已。弟子当受。令是说当为解利。佛告阿难。听是受。是谛受。重受念。是当为说。如是贤者阿难从佛闻。佛便说是。有阿难或为行道。为少色行为身。阿难或为行道。为不少色行为身。亦色无有量行为身。但为少不色行为身。或有阿难为行道。亦不为少色。亦不为无有量色亦不色少行为身。或有阿难为行道。亦不为少色。亦不为无有量色。亦不无有少色行为身。但为不色无有量行为身。彼阿难或为行道。少色行为身。现在阿难或为行道。少色行为身。己身坏死令复见身相像。如是不为是对行对如是致亦如是。齐是阿难或为行道。色少行为身。自方便计作。齐是阿难或为行道。色少行为身。自方计作。齐是阿难或为行道。色少行为身。令结使。彼阿难或为行道。不少色为作行身。但为色无有量计作为是身。现是阿难或为行道。色无有量为计作身。身已坏死令复现身相像如是不。为是对行对如是致亦如是。齐是阿难或为行道。为计身色无有量。齐是阿难或为行道。令色无有量为身令使结。彼阿难或为行道。不少色亦无有量色。计但为念少色为身。现在阿难或为行道。不色少为计身。身坏死令复见身相像。如是不为是对行对如是致亦如是。齐是阿难或为行道。不色少自计为致身。齐是阿难或为行道。不色少令身使结。彼阿难或为行道。亦不色少亦不色无有量。亦不无有色少亦不无有色无有量。为堕行身。现在阿难或为行道。亦不色少亦不色无有量。亦不无有色少亦不无有色无有量。为计堕身。己身坏死令复见身相像。如是不为是对行对如是致亦如是。齐是阿难或为行道。不色无有量自计为致身。齐是阿难或为行道。令不色为使结。齐是阿难或为行道。自计为致身。身几因缘阿难为行道。色不行作身。阿难报。是法本从佛教。令亦从佛。愿佛为说。佛说已弟子当受。令是说当为解利。佛告阿难。听是受。是谛受。重受念。是当为说。如是贤者阿难从佛闻。佛便说是。或阿难为行道。或不为色作身。亦不为色计为身。亦不为色无有量。亦不为色少。亦不为色无有量计为身。彼阿难为行道。不少色为作身。亦不为计是身。现是阿难为行道。不为少色作身。亦不为堕是身。己坏死令不复见是身相像。不为是对行对如是是无有。齐是阿难。为行道。为不少色为身。亦不计为是身。齐是阿难为行道。为不少色为身不使结。彼阿难或为行道。不为色无有量为身。亦不作色为身。现在是阿难为行道。不色无有量为身。亦不计是身。己身身坏死令不复见身相像。不为是对如是如是是为无有是。齐是阿难为行道。不色无有量为身。亦不堕身计。如是阿难齐是或为行道。不色无有量为身不使结。彼阿难或为行道。不为不色少为身。亦不堕身计。现是阿难为行道。不色少为身。亦不堕身计。己身坏死令不复见身相像。不为是对如是如是是为无有是。齐是阿难为行道。不为不色少为身。亦不堕身计。如是阿难齐是为行道。不为不色少令不使结。彼阿难或为行道。不行不色无有量为身。亦不堕计是身。现是阿难为行道。不为不色阿难为身。亦不堕计为成身。己身坏死。如是身令不复见是计。不为是对如是如是是为无有是。齐是阿难为行道。不行不色无有量为身。亦不堕计是身。齐是阿难为行道。不行不色无有量亦令不使结。齐是阿难或为行道。不行不色无有量为身。亦不成身。亦不堕计是身。亦有是七处阿难令识得驻。亦有二受行从得解。

　　有色为令从是有。若干身若干思想。辟或人或天。是为第一识止处。

　　有色为令从是。一身若干思想。辟天名为梵天。长寿本在处。是为第二识止处。

　　有色为令从是。一身若干思想。辟是天名为明声。是为第三识止处。

　　有色为令从是。一身一像思亦一。辟天名为遍净。是为第四识止处。

　　有不色为令从是。一切从色想度多想灭为无有量空空慧受意止。辟天名为空慧行。是名第五识止处。

　　有不色为令从是。一切从空行竟过无有量识从慧受意止。辟天为识慧。是名为第六识止处。

　　有不色为令从是。一切从识慧过度无有量不用从是慧意受止。辟天名为不用从受慧。是为第七识止处。

　　何等为阿难亦有二受行从得解。有从色因缘行道。令不更思想。辟天名为不思想。是为一受行从得解。有从不色因缘行道。一切从不用得度为受不思想亦有思想受行止。辟天名为不思想亦有思想。是为二受行从得解。彼阿难所第识止处。为从色行因缘行道若干身若干思想。辟名为人亦一处。若阿难行道。是识止处已知。亦知是识亦从是习亦知从是没。亦知。是所乐。亦知是更苦。亦知是从得出要如有。知是时阿难为行道。所识止处。可应求可应望可应往处。阿难言不。彼阿难第二识止处。为从色行因缘行道。若干身一想。辟天名为梵身。长寿本第一在处。若阿难行道。是识止处以知。亦是识止处从是习。亦知从是没。亦知是所乐。亦知是更苦。亦知是从得出要如有知。是时阿难为行道。所识止处。可应求可应望可应住处。阿难对言不。彼阿难第三识止处。为从色行因缘行道。一身若干想。辟天名为明。若阿难为行道。是识止处已知。亦是识止处从是习。亦知从是没。亦知是所乐。亦知是更苦。亦知是从要得出如有知是时阿难为行道。所识止处。可应求可应望可应住处。阿难对言不。彼阿难第四识止处。为从色行因缘行道。一像一身思想。辟天名为遍净。若阿难为行道。是识止处已知。亦是识止处从是习。亦知从是没。亦知是所乐。亦知是更苦。亦知从是要得出如有知是时阿难行为道。所识止处。可应求可应望可应住处。阿难对言不。彼阿难第五识止处。为从不色行因缘行道。一切从色得度地想已没无有量空空慧行受止。辟天名为空慧。若阿难为行道。是识止处已知。亦是识止处从是习。亦知从是没。亦知是所乐。亦知是更苦亦知从是要得出如有知。是时阿难为行道。所识止处。可应求可应望可应住处。阿难对言不。彼阿难第六识止处。为从不色行因缘行道一切从空慧度识无有量受慧行止。辟天名为识慧。若阿难为行道。是识止处已知。亦是识止处从是习。亦知从是没。亦知是所乐。亦知是更苦。亦知从是要得出如有知。是时阿难为行道。所识止处。可应求可应望可应住处。阿难对言不。彼阿难第七识止处。为从不色行因缘行道。一切从识慧度无有量不用已舍受慧行。辟天名为不用受慧行。若阿难为行道。是识止处已知。亦是识止处从是习。亦知从是没。亦知是所乐。亦知是更苦。亦知从是要得出如有知。是时阿难为行道。所识止处。可应求可应望可应住处。阿难对言不。彼阿难第一受行从得解。有从色因缘行道。无有想亦不受。辟天名不思。若阿难为行道。已知是从受。亦知从受习。亦知从是没。亦知是所乐。亦知是更苦亦。知从是要得出如有知。是时阿难为行道。是受行从得解。可应求可应望可应住处阿难。对言不。彼阿难第二受行从得解。有从不色因缘行道。一切不用从慧得度过无有思想亦未离思想为受行止。辟天名为无有思想解。若阿难为行道。是受行从得解已知。为是解从是习。亦知从是没。亦知是所乐。亦知是更苦。亦知从是要得出如有知。是时阿难为行道。是受行从得解。可应求可应望可应住处。阿难对言不。若阿难为行道。如是知。如是见。说为不知不见。若有是结使。是时应说为常。是时应说非常。是时应说世间有本。是时应说世间无有本。是时应说得道以死复生。是时应说得道不得死。为有无有。度世死从是结使。是时阿难为行道。是七识止处二受行从得解。如是如有从谛慧见从是意已解已得解脱。是名为阿难为行道无所著从慧得解脱。亦有阿难八解脱处。何等为八色。观色。是为第一解脱处。内观色不想外观色。是为第二解脱处。观三十六物净身受观行止。是为第三解脱处一切。从色想已度。灭地想。若干想不念无有量空慧已受竟。辟天名为空慧是名为第四解脱处。一切从空慧已度无有量识慧受竟。辟天名为识慧。是名为第五解脱处。一切从识慧得度无所有不用受慧竟行。辟天名为不用无所用慧行。是为第六解脱处。一切从不用慧得度无有思想亦不无有思想竟受止。辟天名为思想。是名为第七解脱处。一切从无有思想竟得度灭思想亦觉尽身已更竟受止。是为第八解脱处。若已阿难行道。七识止处二受行。从得解脱。亦是八解脱处。是如有是慧已。更见从是竟我却不用。已得解脱。如是本福已身更竟止。是名阿难行道无所著从两行得解脱。佛说如是阿难受行。

　　佛说人本欲生经
	</chapter>
	<chapter name="佛说大三摩惹经">
	佛说大三摩惹经

　　西天译经三藏朝散大夫试鸿胪卿传教大师臣法天奉　诏译

　　如是我闻。一时佛在迦毗罗林。与大苾刍众。皆阿罗汉。诸漏已尽。所作已办。逮得己利。尽诸有结。心得自在。如是五千五百人俱。

　　尔时十方。复有释梵大威德诸天。与诸眷属恭敬围绕。身色端严。光明照耀。来迦毗罗林。诣世尊前。头面礼足。住立一面。时四大梵王各以伽陀而颂佛德。第一梵王。而说颂曰。

　此大三摩惹　　宣扬妙法音

　我佛无能胜　　天人普来集

　　第二梵王。而说颂曰。

　历大僧祇劫　　修行深信心

　守护眼等根　　不住诸尘境

　　第三梵王。而说颂曰。

　戒定慧真实　　清净无垢染

　如帝释金刚　　坚固不可坏

　　第四梵王。而说颂曰。

　若人归依佛　　永不堕恶道

　彼人命终时　　速得生天上

　　尔时世尊。以净天眼。普观大会。人天之众无量无数。告苾刍众言。过去如来应正等觉。集会人天。而为说法。亦复如是。我于今日。普集人天。欲为说法。汝等受持。若人勇猛。决定无畏。犹如师子。深信坚固而无所著。大地山间乃至梵世。皆得涅槃。说是法时。复有一千七百有学天人及无数诸天。光明照耀。来诣佛所。佛告苾刍。汝等谛听。我观彼等诸来天众。应以声闻所乐之法。而可度之。

　　尔时复有七千大药叉。具大神通威德。光明照耀。与诸眷属。恭敬围绕。来迦毗罗林。

　　复有六千大药叉。住金山上。具大神通威德。光明照耀。与诸眷属。恭敬围绕。来迦毗罗林。

　　复有三千大药叉。住娑多山。具大神通威德。光明照耀。与诸眷属。恭敬围绕。来迦毗罗林。

　　复有供毗罗等百千药叉。住王舍城尾布罗山。具大神通威德。光明照耀。与诸眷属。恭敬围绕。来迦毗罗林。

　　复有湿嚩弥怛啰．半左始．尾湿嚩弥嚩等药叉大将。具大神通威德。光明照耀。与诸眷属。来迦毗罗林。

　　复有东方护世天王乾闼婆主。名地里多啰瑟姹啰。具大神通无量威德。身色妙好。光明炽盛。与其眷属。恭敬围绕。来迦毗罗林。集会听法。南方护世天王。鸠槃拏主。名尾噜茶迦。具大神通无量威德。身色妙好。光明炽盛。与其眷属。恭敬围绕。来迦毗罗林。集会听法。西方护世天王。是大龙主。名尾噜博叉。具大神通无量威德。身色妙好。光明炽盛。与其眷属。恭敬围绕。来迦毗罗林。集会听法。北方护世天王。大药叉主。名俱吠啰。具大神通无量威德。身色妙好。光明炽盛。与其眷属。恭敬围绕。来迦毗罗林。集会听法。复有四大天王。侍从鬼神。所谓摩野．迦致．尾枳致．?里虞．?里俱致等。皆有神通势力。我慢无明。形貌粗恶。种种变化。与其眷属。恭敬围绕。来迦毗罗林。集会听法。

　　复有药叉神将。所谓印捺啰．谟嚩噜拏．钵啰惹钵帝．婆啰捺嚩惹．伊舍曩．赞难曩．迦么．悉里瑟吒．俱你建吒．你建吒．满尼摩尼摩尼左啰．钵啰拏那．乌波半左迦．娑多拟里．海摩嚩多布啰拏佉祢啰俱尾吒虞波罗药叉．阿吒嚩俱曩啰啰惹??．曩里沙婆唧怛啰细曩．巘驮里嚩．祢里伽设帝摩多隶．半左罗巘拏酥谟摩曩弥里具。并其眷属。怛里颇梨．怛里建吒计。乃至世间行者。俱有神通威德。光明照耀。恭敬围绕。来迦毗罗林。集会听法复有诸大毒龙。所谓怛叉迦．剑末罗湿嚩多噜．钵啰钵多．钵啰惹虞．莎虞曩娑贺扫那娑俱．地里多啰瑟吒啰．俱祖啰．爱啰嚩尼龙等。瞋恚暴恶。有大神通威德。光明炽盛。与诸眷属。恭敬围绕。来迦毗罗林。集会听法。

　　复有金翅鸟。名曰无畏。与其飞禽清净眼等并诸眷属。亦具神通威德。光明照耀。恭敬围绕。来迦毗罗林。集会听法。

　　复有无能胜金刚手。海内住者。一切怖畏药叉。并其眷属。皆具神通威德。光明照耀。恭敬围绕。来迦毗罗林。集会听法。

　　复有阿修罗众。所谓尾么唧怛啰。稣唧怛啰。钵啰贺。那母唧隶。及一百末隶阿修罗子。并诸眷属。具大神通无量威德。光明照耀。恭敬围绕。来迦毗罗林。集会听法。

　　复有四大王天。忉利天。夜摩天。兜率陀天。化乐天。他化自在天。及诸天众。皆具神通威德。光明照耀。恭敬围绕。来迦毗罗林。集会听法。

　　复有名夭。所谓嚩噜拏天。嚩噜尼天。稣摩天。毕里瑟吒天。阿誐摩天。蜜怛啰嚩噜尼天。地天。水天。火天。风天。如是十天。具大威德。神通变现。并其眷属。光明照耀。恭敬围绕。来迦毗罗林。集会听法。

　　复有那罗延天。娑贺梨左天。日天。月天。星宿天。帝释天。莫伽天。一切最尊贤圣天。并二眷属天等。如是十天。具大神通无量威德。光明照耀。恭敬围绕。来迦毗罗林。集会听法。

　　复有诸天女等。所谓娑呬迦天女。如火焰天女。阿里瑟吒天女。稣摩天女。乌多摩天女。补瑟波嚩悉你天女。左啰迦天女。稣跋捺啰天女。羯叉阿左喻多天女。钵啰捺喻么曩天女。莎你迦等。无数天女。并诸眷属。具大神通无量威德。身相端严。光明照耀。恭敬围绕。来迦毗罗林。集会听法。

　　复有大药叉女。所谓舍摩药叉女。摩贺舍摩药叉女。摩耨沙药叉女。摩耨数怛摩药叉女。讫里拏药叉女。钵啰谟沙药叉女。摩曩钵啰努沙迦药叉女。末啰贺药叉女。摩贺末啰药叉女。苾刍牟尼迦药叉女。如是十大药叉女。亦具神通威德。光明照耀。与诸眷属。恭敬围绕。来迦毗罗林。集会听法。

　　复有十大药叉女。所谓输讫罗药叉女。竭拏末罗药叉女。迦噜拏药叉女。你罗迦嚩悉你药叉女。阿嚩那多计舍药叉女。钵啰目契闭多迦嚩悉泥药叉女。娑那摩多药叉女。贺里帝药叉女。噜唧迦药叉女。如是药叉女等。亦具神通威德。光明照耀。与诸眷属。恭敬围绕。来迦毗罗林。集会听法。

　　复有贺里帝及童男童女眷属。亦具威德神通。光明照耀。与诸眷属。恭敬围绕。来迦毗罗林。集会听法。

　　如是十方梵王帝释天人八部。诸大苾刍。无量无数。皆来集会。

　　尔时会中。有大黑神。名祖蹲那。具大神通。勇猛暴恶。恼害人天。障修善事。以手拍地。发大恶声。于虚空中。化大风云电雹雷闪种种恶相。众皆惊怖。佛即观察。说声闻法。魔既闻已。归依息恶。与诸苾刍。同住声闻乘。是时众会。见佛降魔。踊跃欢喜。信受奉行。

　　佛说大三摩惹经
	</chapter>
	<chapter name="十往生经">
	如是我闻，一时佛在王舍城，耆阇崛山中，与大比丘众，万二千人俱，皆是大阿罗汉，众所知识，其名曰：摩诃迦叶、摩诃阿那律陀，皆如是等，而为上首。
又与无量菩萨摩诃萨俱，一切皆住不退转位，无量功德，众所庄严，其名曰：妙吉祥菩萨、无能胜菩萨、常精进菩萨、不休息菩萨，如是等诸大菩萨，而为上首。
复有释提桓因、堪忍界主、大梵天王、四大天王，如是上首，百千俱低那庾多诸天子众，及阿素洛等，为闻法故，皆悉来集，各礼佛足，退坐一面。
尔时，阿难白佛言：世尊成道已来，于广敷演大乘经典，一切众生解脱之法中，宣说西方极乐世界，微妙最胜清净庄严，阿弥陀佛本誓重愿不可思议功德，一切众生往生极乐世界之法。我等谛听，信受修行，未闻观身之法，其事云何？唯愿说之。
佛告阿难：夫观身之法者，不观东西、不观南北、不观四维上下、不观虚空、不观外缘、不观内缘、不观身色、不观色声、不观色像，唯观无缘，是为正真观身之法。除是观身，十方谛求，在在处处，更无别法，而得解脱。
佛复告阿难：但自观身，善力自然、正念自然、解脱自然，何以故？譬如有人精进直心，得正解脱。如是之人，不求解脱，解脱自至。
阿难复白佛言：世尊，世间众生，若有如是正念解脱，应无一切地狱、饿鬼、畜生三恶道也。
佛告阿难：世间众生不得解脱，何以故？一切众生，皆由多虚少实、无一正念，以是因缘，地狱者多，解脱者少。譬如有人，于自父母及以师僧，外现孝顺内怀不孝，外现精进内怀不实，如是恶人，报虽未至，三途不远，无有正念，不得解脱。
阿难复白佛言：若如是者，更修何善根，得正解脱。
佛告阿难：汝今善听，吾今为汝，说有西方极乐世界十往生法，可得解脱。云何为十？
一者观身正念，常怀欢喜，以饮食衣服，施佛及僧，往生阿弥陀佛国。
二者正念，以甘妙良药，施一病比丘及一切，往生阿弥陀佛国。
三者正念，不害一生命，慈悲于一切，往生阿弥陀佛国。
四者正念，从师所受戒，净慧修梵行，常怀欢喜，往生阿弥陀佛国。
五者正念，孝顺于父母，敬奉于师长，不起憍慢心，往生阿弥陀佛国。
六者正念，往诣于僧坊，恭敬于塔寺，闻法解一义，往生阿弥陀佛国。
七者正念，一日一夜中，受持八斋戒不破一，往生阿弥陀佛国。
八者正念，若能斋月斋日中，远离于房舍，常诣于善师，往生阿弥陀佛国。
九者正念，常能持净戒，勤修于禅定，护法不恶口，若能如是行，往生阿弥陀佛国。
十者正念，若于无上道，不起诽谤心，精进持净戒，复教无智者，流布是经法，教化无量众生，如是诸人等，悉皆得往生阿弥陀佛国。
尔时十方世界，六种震动，雨珍妙华，他方佛国，一切诸菩萨，来集此会，一心听法。大会中，有一菩萨名山海慧，白佛言：世尊，彼阿弥陀佛国有何妙乐胜事，一切众生皆愿往生彼？
佛告山海慧菩萨：汝今应当起立，合掌正身向西，正念观阿弥陀佛国，愿见阿弥陀佛。
尔时一切大众，亦皆起立，合掌共观阿弥陀佛，尔时阿弥陀佛现大神通，放大光明，照山海慧菩萨身。尔时山海慧菩萨等，即见阿弥陀佛国土，所有庄严妙好之事，皆悉七宝，七宝山、七宝塔、七宝坊、七宝楼阁，水鸟树林，常吐法音，彼国道场，树高四十万由旬，树下有狮子座，高五百由旬，阿弥陀佛日日常转法轮。彼国人民，不习外事，正习内事，口说方等语，耳听方等声，心解方等义。
尔时，山海慧菩萨白佛言：世尊，我等今者，睹见彼国胜妙利益不可思议，今我愿一切众生，悉皆往生，然后我等亦愿生彼国。佛记之曰：正观正念，得正解脱，皆悉生彼。
佛告山海慧菩萨：汝今欲度一切众生，应当受持是经。
佛告大众：于我灭后，受持是经，八万劫中，广宣流布，至贤劫千佛，使诸众生普得闻知，信乐修行，说者听者，皆得往生阿弥陀佛国。若有如是等人，我从今日，常使二十五菩萨，护持是人，常令是人无病无恼，若人若非人，不得其便。行住坐卧，无问昼夜，常得安稳。若有众生，深信是经，念阿弥陀佛，愿往生者，彼极乐世界阿弥陀佛，即遣观世音菩萨、大势至菩萨、药王菩萨、药上菩萨、普贤菩萨、法自在菩萨、狮子吼菩萨、陀罗尼菩萨、虚空藏菩萨、德藏菩萨、宝藏菩萨、金藏菩萨、金刚菩萨、山海慧菩萨、光明王菩萨、华严王菩萨、众宝王菩萨、月光王菩萨、日照王菩萨、三昧王菩萨、自在王菩萨、大自在王菩萨、白象王菩萨、大威德王菩萨、无边身菩萨，是二十五菩萨拥护行者，若行若住，若坐若卧，若昼若夜，一切时一切处，不令恶鬼恶神得其便也。
佛又告山海慧：是经名为《睹阿弥陀佛色身正念解脱三昧经》，亦名《度诸有流生死八难有缘众生经》，如是受持。众生未有念佛三昧缘者，是经能与作开大三昧门，是经能与众生闭地狱门，是经能与众生除害人，恶鬼殄灭，四向悉皆安稳。
佛告山海慧：如我所说，其义如是。
山海慧菩萨白佛言：世尊，我今顶受尊经，不敢有疑。然于今世及未来世，诸有众生，多生诽谤，不信是经，如是之人，于后云何？
佛告山海慧菩萨：于后阎浮提，或有比丘比丘尼，若男若女，见有读诵是经者，或相瞋恚，心怀诽谤，由是谤正法故，是人现身之中，得诸恶重病，身根不具。或得聋病、盲病、喑病、哑病、失阴病，鬼魅邪狂、风冷热痔、水肿失心，如是等诸恶重病，世世在身。如是受苦，坐卧不安，大小便利，亦皆不通，求生不得，求死不得，或乃至死堕于地狱，八万劫中受大苦恼，百千万世，未曾闻水食之名。久后得出，生在人中，作牛马猪羊，为人所杀，受大苦恼。后得人身，常生下贱，百千万世，不得自在，永不闻三宝名字，为谤是经故，受苦如是。是故无智人中，莫说是经。正观正念，如是之人，然后与说。彼此不敬是经，堕于地狱。彼此敬重，得正解脱，往生阿弥陀佛国。若有比丘、比丘尼、优婆塞、优婆夷、善男子、善女人，正信是经，爱乐是经，劝导众生，说者听者，悉皆往生阿弥陀佛国。是故有信者，我灭后受持是经法，正法、像法、末法，浊恶世中，广宣流布，是人即为真我弟子，现身即得阿耨多罗三藐三菩提。
佛说此经已，尊者阿难、诸大声闻及诸比丘，菩萨摩诃萨，一切世间天人、阿修罗等，闻佛所说，皆大欢喜，信受奉行
	</chapter>
	<chapter name="念佛三昧">
	大方等大集经菩萨念佛三昧分

大方等大集经菩萨念佛三昧分卷第一

　　　　隋天竺三藏达磨笈多译

　　序品第一

尔时婆伽婆。在王舍城耆阇崛山中。与大比丘众千二百五十人俱。一切皆是大阿罗汉。诸漏已尽无复烦恼。心善解脱慧善解脱。调伏一切犹如大龙。舍离重担不受后有。所作已办获真己利。住平等智入解脱门。自在得度众苦彼岸。惟除尊者阿难一人

复有无量诸菩萨摩诃萨众。皆从十方世界来者。各与一切菩萨。摩诃萨众俱

复有无量净居诸天子。其名曰难陀天子。须难陀天子。栴檀那天子。须摩那天子。自在天子。大自在天子。难胜天子。善威光天子。如是等诸天子众。过夜半已放大光明。直照于此耆阇崛山已。咸诣佛所顶礼尊足。即以天多摩罗跋香。天沉水香。天多伽罗香。天末栴檀香。及牛头栴檀香。如是等种种诸香。殷勤再三散于佛上已。复以天散华及天鸡婆罗华。摩诃鸡婆罗华。曼陀罗华。摩诃曼陀罗华。曼殊沙华。摩诃曼殊沙华。阿地目多华。以如是等种种众华。亦殷勤再三散于佛上已。而复渐进。前诣佛所右绕三匝。一心恭敬合十指掌。稽首礼佛退住一面

尔时诸天子众各如是念。今此菩萨念一切佛三昧法门。过去诸如来应供等正觉。已曾于彼天人大众中。宣扬分别利益一切诸众生故。今我世尊。岂不为斯天人．大众．梵．魔．沙门．婆罗门．诸龙．夜叉．乾闼婆．阿修罗．迦楼罗．紧那罗．摩睺罗伽．人非人等．敷演宣说如是妙典。为欲利益一切世间天人大众故。亦令未来世一切众生咸蒙利益故

尔时难陀天子。须难陀天子。栴檀那天子。须摩那天子。自在天子。大自在天子。难胜天子。善威光天子。如是一切诸天子众。作是思惟已。即白佛言。世尊婆伽婆。今此菩萨念一切佛三昧法门过去诸如来应供等正觉。已曾为诸天人．大众．梵．魔．沙门．婆罗门．诸龙．夜叉．乾闼婆乃至一切人非人等。敷扬演说如是经典。利益世间诸众生故。惟愿世尊大慈哀愍。今亦为此天人．大众．梵．魔．沙门．婆罗门及彼一切人非人等。演说如是方等法门。令诸世间多获利益安隐快乐故

尔时世尊大悲熏心。为欲利益一切世间诸众生故。默然受是诸天子请。时诸天子见佛默然。知圣哀许。顶礼佛足围绕三匝。即于耆阇崛山忽然不见还于天宫

尔时世尊。过夜后分将明旦时。便作大师子王警欬之声而复微笑。时佛如来应供等正觉。忍发如是殊异声已。须臾之间是耆阇崛山。精舍所有诸比丘众。承佛威神一切皆悉集于如来应供等正觉所

尔时复有众多异阿兰若处诸比丘等。具大神通有大威德。亦皆承佛威神俱从阿兰若处来。入耆阇崛山集如来所

尔时王舍大城。一切诸比丘尼亦皆承佛威神。入耆阇崛山集如来所

尔时摩伽陀国主。韦提希子阿阇世王。与无量百千眷属前后围绕。入耆阇崛山集如来所

尔时复有诸夜叉大将。其名曰阿吒婆迦旷野居夜叉大将。伽陀婆迦驴形夜叉大将。金毗罗摩竭鱼夜叉大将。须脂路摩针毛夜叉大将。摩罗陀梨持华鬘夜叉大将。如是等诸夜叉为首。并余诸夜叉辈。有大威神具大势力。各与无量百千眷属前后围绕。入耆阇崛山集于佛所

尔时复有诸阿修罗王。其名曰大叫罗睺阿修罗王。种种可畏毗摩质多阿修罗王。须婆睺善臂阿修罗王。波诃罗舒展陀阿修罗王。有大威神具大势力。闻佛警声。心生惊悚身毛皆竖。各与无量百千眷属前后围绕。来入耆阇崛山集于佛所

尔时复有此三千大千世界所有诸大龙王。及其眷属彼各闻佛警欬声时。心生惊悚身毛皆竖。承佛威神来入耆阇崛山集于佛所

尔时舍婆提大城给孤独长者。亦与无量百千眷属前后围绕。自舍婆提诣王舍城。入耆阇崛山集于佛所。为欲恭敬供养如来听闻正法故

尔时毗舍离大城。亦有无量诸梨车子。皆生大净婆罗门家。其名曰善思梨车子。伏怨少壮梨车子。功德生梨车子。无边手梨车子。举手梨车子。然手长者子。如是等而为上首。皆已久住无上大乘。各与无量百千眷属前后围绕。自毗舍离诣王舍城。入耆阇崛山集于佛所

尔时瞻波大城。复有无量诸长者子。已于过去供养无量无边诸佛。种诸善根具大威德有大势力。其名曰善住长者子。利益长者子。无边精进婆罗门子。如是等而为上首。及余无量长者居士。各与无量百千眷属前后围绕自瞻波城诣王舍城。入耆阇崛山集于佛所。为欲恭敬供养如来听闻正法故

尔时波罗奈城。有无量种异类人众。已于过去供养无量百千诸佛。植诸善根皆已纯熟。自波罗奈诣王舍城。入耆阇崛山集于佛所。为欲恭敬供养如来听闻正法故

尔时拘尸那城。复有无量诸力士末罗子。亦曾供养无量百千诸佛世尊。以久熏修诸善根故。有大威德具足势力。亦与无量眷属围绕。自拘尸那诣王舍城。入耆阇崛山集于佛所。亦为恭敬供养如来听闻正法故

尔时东方过无量恒河沙诸世界中。一切大梵天王并余天众。有大威德具大神通。闻佛世尊大师子王謦欬声时。咸大惊愕举身毛竖。承佛威神各与无量千万天众眷属围绕。皆自本处发来诣此娑婆世界王舍大城。入耆阇崛山集于佛所。如是南西北方四维上下。皆有如是无量恒河沙世界。所有一切大梵天王及余天众。有大威德及大神通。闻佛世尊大师子王謦欬声时。亦咸惊悚举身毛竖。承佛威神各与无量千万天众眷属围绕。皆自本处发来诣此娑婆世界王舍大城耆阇崛山集于佛所

尔时耆阇崛山。其地弘博纵广正等。如此三千大千世界。大众充满无有空处如杖头许。然彼大众皆有无量大威德力及大神通。一切天人诸龙夜叉乾闼婆阿修罗迦楼罗紧那罗摩睺罗伽人非人辈皆悉充满

尔时世尊知诸世间天人大众一切集已。复发如是大师子王謦欬之声。发大声已自精舍出。至一方所而复微笑。时诸世间天人大众睹是事已。各舍己服及诸华鬘。以种种香而散佛上。供养恭敬至心瞻仰

尔时大众中有尊者舍利弗。尊者目犍连。尊者大迦叶。尊者须菩提。尊者富楼那弥多罗尼子。尊者罗睺罗。尊者大劫宾那。尊者大迦旃延。尊者阿泥楼陀。尊者护世。尊者守笼那。尊者难陀。尊者阿难等。而为上首。及余一切诸大声闻。皆是大德具大神通。一切皆来集斯会坐

尔时大众中复有尊者。弥勒菩萨摩诃萨。越三界菩萨摩诃萨。踊大步菩萨摩诃萨。初发心即转法轮菩萨摩诃萨。善思菩萨摩诃萨。大音声菩萨摩诃萨。善行步菩萨摩诃萨。超三世菩萨摩诃萨。持世菩萨摩诃萨。文殊师利菩萨摩诃萨。不空见菩萨摩诃萨等而为上首。及余无量无数菩萨摩诃萨皆于过去无量诸如来所。种诸善根众行熏修功德成满。久已得住阿耨多罗三藐三菩提

尔时尊者不空见菩萨摩诃萨见佛世尊复微笑已从座而起整容理服。偏袒右肩右膝著地。合掌向佛。而说偈曰

　最胜无上两足尊　　无缘不应现微笑 　一切世间无等侣　　惟愿为我演笑因 　常施贫穷诸所须　　亦说大乘最妙宝 　能与生盲决胎膜　　今事微笑何因缘 　世尊三界尚无比　　何况世间得论胜 　能作世间大导师　　今应显笑有何缘　

尔时世尊。即告不空见菩萨摩诃萨言。不空见。汝今见斯胜地方所左右边动众相庄严可爱乐不。不空见言。如是世尊。如是婆伽婆。佛复告言。不空见。汝应当知此地方所。往古诸如来应供等正觉。已曾受用教化游居。尔时不空见菩萨闻佛教已。速疾而行趣彼方处。至彼方已。便入三昧。住三昧时。自然成就上妙宝座。种种庄严皆悉具足。严饰座已。还诣佛所。头面礼足而白佛言。世尊。今此方处庄严若是。惟愿世尊。亦当及时处斯胜地。尔时世尊便往方所。至方所已如法升座。于是如来应供等正觉升此座时。如此三千大千世界一切大地六种震动。所谓。动遍动等遍动。震遍震等遍震。涌遍涌等遍涌。吼遍吼等遍吼。起遍起等遍起。觉遍觉等遍觉。东涌西没。西涌东没。南涌北没。北涌南没。中涌边没。边涌中没。时此大地如是动已。佛神力故遍此世界有大光明。令诸众生等受快乐。下至阿鼻大地狱中。所有众生蒙光触身。诸苦消灭等受快乐。如是一切诸地狱中受苦众生。及以诸畜生辈更相残害。阎罗王界诸饿鬼等。遇斯光已所有苦具皆悉消除。饥渴充满无有众生不受乐者。当尔之时一切众生。悉舍恶念皆起慈心。递相爱乐各怀悲愍。犹如亲属相视欢欣和合同座。于是赞曰

　世尊处斯座　　能放大光明 　大地六反动　　令众生欢喜 　如来处斯座　　法王放光明 　当知如是时　　众生等受乐 　正觉处斯座　　大智归依处 　放光利世间　　遍照此佛刹 　奇哉是大乘　　最胜乘无上 　如来处斯座　　利益难思议 　奇哉是大乘　　最胜乘无上 　沙门婆罗门　　于此莫能测　

尔时世尊出广长舌。遍覆于此三千大千世界已。告诸菩萨摩诃萨及诸大声闻众言。诸善男子。汝等当知昨中夜后。欻有净居诸天。难陀天子。须难陀天子。栴檀天子。须摩那天子。难胜天子。乃至须多波天子等。与无量诸天子。有大威德具大神通。放盛光明直照耆阇崛山。来至我所。即以种种天上妙香。所谓天末栴檀。乃至天多摩罗跋香等散于我上。复以种种天华。所谓优钵罗华。乃至大曼殊沙华等。供养于我右绕三周。顶礼我足退住一面。彼退住已。更于我所增敬上心。合十指掌默然而住。住已即作如是思惟。今此一切菩萨念佛法门。过去诸如来应供等正觉。已曾为彼天人大众宣扬解释。惟欲安乐彼诸众生。今我世尊亦当为此天人大众。如是演说念佛法门。安乐利益诸众生故。彼诸天子如是念已。即便请我说此法门。时我默然许为其说。诸天知已于是不现。尔时世尊。即说颂曰

　比丘知昨中夜后　　净居天王摩醯罗 　将诸天众及眷属　　难陀及以须难陀 　须摩那天栴檀等　　乃至难胜须多波 　普放世间胜光明　　直照此土耆阇崛 　彼天既来至我所　　以天华香而供养 　然始右绕我三周　　顶礼恭敬一面住 　彼诸天子默生念　　今此念佛修多罗 　过去最胜曾广宣　　怜愍世间众生故 　今我释尊十力具　　宁不演说斯法门 　利益世间诸群生　　安隐一切天人故 　诸天念已便发请　　时我默然遂许之 　我故欲于耆阇山　　如先诸佛所演说 　天知我已许之故　　生大欢乐尊敬心 　一切咸复恭敬礼　　右绕三周然后去 　比丘汝辈当善听　　我闻过去诸佛说 　莫于是处生惊疑　　诸如来智难可测 　往昔诸佛所行道　　我先知尽无复疑 　现在一切人中尊　　所得菩提我已证 　当来大悲愍世者　　自然法身我觉知 　我今具足无碍智　　如是大智难称量 　超出世间无与等　　一切众生莫能测　

　　菩萨念佛三昧分不空见本事品第二之一

尔时世尊告尊者舍利弗。尊者大目揵连。尊者大迦叶。尊者须菩提。尊者富楼那弥多罗尼子。如是等具足神通有大威德诸大弟子言。汝诸比丘。如汝所知依汝境界。当于我前各师子吼。何以故。若汝说者令此一切天人大众诸声闻人咸得信解故

尔时世尊。复告弥勒菩萨摩诃萨。文殊师利菩萨摩诃萨。越三界菩萨摩诃萨。超不思议菩萨摩诃萨。善行步菩萨摩诃萨。初发心即转法轮菩萨摩诃萨。善思惟菩萨摩诃萨。大音声菩萨摩诃萨。持世菩萨摩诃萨。不空见菩萨摩诃萨等言。不空见。汝今应当大师子吼。决定请说诸佛世尊所得功德真实相貌。汝若请者则能利益一切世间诸众生辈。是故我今躬自劝汝。时彼不空见菩萨闻圣教已。即于佛前。以偈赞曰

　世尊百福金色身　　慈悲妙觉第一义 　功德智慧斯无减　　忽令我请何因缘 　无有等类人中尊　　世间胜智靡超者 　法王功德已究竟　　何缘今日劝我请 　佛灭清净禅第一　　智慧深妙解脱真 　解脱知见先圆满　　何故今日劝咨问 　法王威仪咸具足　　一切世间最尊雄 　既能自利亦利他　　大师何因劝我请 　世尊慈悲久淳至　　旷劫常行无怨亲 　无障碍辩难称量　　何因世尊令我请 　能施一切贫乏财　　亦开世间生盲眼 　胜尊能令怖者安　　何缘世尊劝我请 　佛身滓秽不能污　　衣服本来离尘垢 　生处王中圣王家　　何因今者方劝请 　圣衣离身四指间　　终无近体而能住 　旋岚巨风吹不动　　圣尊何事而劝请 　世尊寻常行路时　　所至窊凸自平满 　或经高阜即坦然　　何因今日令我请 　世尊身相悉圆满　　行步支节无动摇 　由得不坏难思议　　不应今日令我请 　我观世尊回顾时　　大地便随六反动 　无有神足若如来　　如是自在人中最 　世尊光明所照触　　能令狂者不失心 　但能暂睹如来光　　或时失念旋即复 　世尊行时足动尘　　众生遇者七日乐 　乃至寿终随意生　　故我归命与乐者 　若人遭病受大苦　　众痛酸迫不能堪 　暂蒙世尊以手摩　　即得安隐不可说 　世尊法身具斯力　　皆因旷劫长时修 　是处终无有疑惑　　导师不应劝我请 　人中独尊种种能　　调伏大仙度一切 　我今还白天人师　　是故不应劝我请　

尔时世尊。复告不空见菩萨言。善哉善哉汝不空见。快说是事善思念之吾当解说。不空见言。如是世尊。惟愿广释我今谛受。佛告不空见。我念过去无量无边阿僧祇劫。时彼有王名无边精进。有大神通具足威德正法治化。所居大城名曰善住。其城宽旷东西具满十二由旬。南北惟有七由旬半。城有七重。其城重别皆以七宝。所谓金银琉璃颇梨马瑙车磲真珠珊瑚。尽用如是众宝间错。复次不空见。当知彼城。城有四面面别三门。门各皆有二阙相对。楼阁高广庄严殊丽。具足咸以妙宝合成。当其门中竖帝释胜幢以为门限。乃至所有楣枨枢阖。一切皆是众宝厕窴。复次不空见。彼城诸门。咸有金银二种络网。罗覆其上。复于网上种种严饰。金网银铃银网金铃。清风吹动出微妙音。具足和雅犹如天乐。复次不空见。彼城七重。于七重内具足宝阶。斯有栏槛镂绮分明。七宝所成杂色可爱。于金栏处垂白银茸。于银栏所悬真珠茸。于珠栏处悬琉璃茸。乃至种种诸彩交错。众宝间悬互相映发。复次不空见。彼城七重周匝皆有宝堑围绕。所谓金银琉璃颇梨马瑙。诸种庄严皆用宝成其堑。各有七宝阶陛杂色分炳微妙可观。复次不空见。彼精进王。诸堑水中妙华盈满。所谓优昙钵花。钵头摩花。拘物头花。分陀利花。如是众花。光明可爱。鲜洁柔软芳烈远闻。众生受用无遮护者。复次不空见。彼精进王。其堑岸上植种种华。所谓尼文迦多华。钵帝剑华。阿地目多迦华。瞻波迦华。婆梨师迦华。拘毗罗陀华。达奴迦利迦华。如是诸华香鲜可爱。犹如天华。民人取用亦无遮护。复次不空见。彼城各有七重行列。多罗宝树周匝围绕。鲜明可爱七宝合成。其黄金树白银为叶及以华果。白银树者真珠为叶及以华果。真珠树者琉璃为叶及以华果。琉璃树者颇梨为叶及以华果。颇梨树者马瑙为叶及以华果。马瑙树者车磲为叶及以华果。车磲树者赤真珠为叶及以华果。赤真珠树者珊瑚为叶及以华果。珊瑚树者真金为叶及以华果。复次不空见。诸多罗树光茂可观。微风触动出妙音声。若得闻者欢喜受乐。如人作乐能生种种微妙音声。若有得闻无不受乐。彼多罗树风来触时出微妙音。令人乐闻亦复如是。复次不空见。彼王城中常有如是种种诸声未曾断绝。所谓象声。马声车声。步声鼓声。贝声箜篌声。琴瑟琵琶筝笛笳箫。如是一切种种音声未曾暂息。王恒宣令国内民人。谁有所须饮食衣服象马车乘。随意所须皆悉给与。复次不空见。彼王城外多罗树林。行人游处在下休息。若饮若食或卧或坐。闻此宝树诸微妙音莫不皆受五欲妙乐。复次不空见。彼精进王。于大城内近远皆如一射箭所。置一华池四岸及底皆四宝成。四面阶道七宝庄饰。所谓黄金阶道白银庄饰。白银阶道琉璃庄饰。琉璃阶道颇梨庄饰。颇梨阶道马瑙庄饰。马瑙阶道珊瑚庄饰。珊瑚阶道虎珀庄饰。众宝杂厕见者欢喜。复次不空见。彼池复有诸种妙华。所谓优钵罗华。钵头摩华。拘物头华。分陀利华。如是众华香气芬馥。众生闻者无不爱乐。于池岸上复植诸华。所谓伊尼摩迦乃至达[少/兔]迦利华。众华可爱犹如天华。彼华池门常开不闭。人民往来无遮禁者。复次不空见。彼精进王。于大城内置游观园。于诸园中复有种种七宝树林常有华果。王与夫人后宫侍御。同共游处欢欣取乐。门亦不限任彼人民游观嬉戏等受快乐。复次不空见。又于彼园内面各一箭所别置花池。亦以金等四宝所成。复用七宝严饰阶陛。众色光丽见者乐观。彼池水内种种诸华。所谓优钵罗华。乃至分陀利。是等众华芳鲜可爱。池岸复有多种林树及诸华果。所谓婆尼斫迦华。陀摩那伽。乃至达[少/兔]迦利华。是等华果香鲜可爱。人民取用无遮禁者。复次不空见。彼精进王。禀性仁爱慈念众生如母爱子。亦常深心敬事沙门婆罗门刹利长者。如子事父。复次不空见。彼王形量魁伟挺异常人。身体圆满众相具足。面目端正颜色光荣。威德弘普天人爱敬。复次不空见。彼王宿植德本生刹利家。种姓尊高世无胜者。所生父母七世清净。妻子眷属福庆会同。无有一人行过非者。复次不空见。彼王以福业故。天下丰饶凡是百味恒满仓厨。缯锦诸珍盈溢府库

大方等大集经菩萨念佛三昧分卷第一 大方等大集经菩萨念佛三昧分卷第二

　　　　隋天竺三藏达磨笈多译

　　不空见本事品之余

复次不空见。彼精进王。以慈爱怜愍多好行檀。常为大会无碍施主。天下所有沙门婆罗门贫穷疾病。诸乞求者随须给与无有休厌

复次不空见。彼精进王。凡所统领八万四千城邑聚落。皆是净业胜因所感七宝合成。于诸城上一一复造八万四千栴檀楼观。诸门左右亭传路次。悉有堂舍众宝庄严。门无昼夜常开不闭。以拟一切等获大安。又诸城内衢巷街陌。恒然灯烛有大光明。令彼人民各力为作。同共受斯安隐快乐

复次不空见。彼精进王。时有二子。一名师子二名师子意。诸根明利身相圆满。有大威德具足神通。皆已先发阿耨多罗三藐三菩提心。复次不空见。当尔之时有佛世尊。号曰宝聚如来应供等正觉明行足善逝世间解无上士调御丈夫天人师佛世尊。出现于世。常为天人梵魔沙门婆罗门诸龙夜叉乾闼婆阿修罗乃至一切人非人等。宣明正法初中后善。义味深奥其文亦善。纯备无杂清白梵行。复次不空见。时彼宝聚如来应供等正觉。常与七十二亿百千诸大声闻皆阿罗汉。具足神通有大威德。近善住城说法教化。复次不空见。尔时宝聚如来应供等正觉。即于食时著衣持钵。与彼七十二亿百千大声闻众前后围绕。威容详雅入善住城次第乞食。彼精进王。适与二子在高楼上。遥望见彼宝聚如来。大众围绕端严殊特威德巍巍。行人观睹莫不乐见。诸根清净心虑澹然。上下调伏胜奢摩陀。到于第一功德彼岸。具足圆满一切种地。王既见已生奇特心喜勇无量。即与二子取诸华鬘涂香末香及余名香。俱出宫门。速疾持诣宝聚如来应供等正觉所。奉献供养佛及大众。顶礼佛足却住一面。复次不空见。彼精进王及其二子。即便要请宝聚如来。与诸大众尽形供养。所谓衣服器具饮食医药。凡是所须悉皆奉给。庶事隆厚圣众获安。是精进王与其二子。宿植德本常求佛法。今既遭逢又蒙受请。心生欢喜庆幸特深。复次不空见。时彼宝聚如来应供等正觉。于天人中说法教化所应作已。便于中夜入无余涅槃。不空见。时精进王。闻彼世尊般涅槃已。即与夫人及其二子。躬率群臣及诸民众。诣彼世尊般涅槃处。至已敬礼世尊足下。悲号啼哭椎胸大叫。举身投地如树中摧。躄地宛转而伤叹曰。世尊灭度一何驶哉。大圣涅槃遗弃我等。世间方盲导师长逝。众生贫困商主告终。世界将昏慧灯忽灭。不空见。彼精进王。如是追慕极悲叹已。方与二儿诣世尊所。以诸香水沐浴圣身。复用众香遍涂尊体。更以种种殊异华鬘微妙乐音。尽虔供养然后方用迦尸迦衣。妙叠缠裹安处金棺及以铁椁。其棺又以七宝杂厕。如是盛置彼佛身已。方聚清净赤妙栴檀。高一由旬纵广正方一拘卢舍。散诸种华及以华鬘。烧然殊胜涂末香等。灌以苏油然后起火阇维宝聚如来色身

复次不空见。时彼王子师子既见如来般涅槃已。如是思惟。天人大师舍我灭度。我于今日何义苟存。今我若获随从如来应供等正觉。而取灭度岂不乐哉不空见。时彼王子如是念已。用诸名香自涂其身。复以诸香熏其衣服。以[疊*毛]缠裹。然后周围放大猛火梵烧其身。火炽盛已师子方于猛焰之中。发大弘誓救诸众生。歌赞归依如来功德。以偈颂曰

　世间宝中最尊上　　今日放舍入无余 　天人大师转法轮　　我等从此不复睹 　法王利益无量众　　今已弃置入涅槃 　吼宣如是大菩提　　长不复见众围绕 　不可思议大导师　　说法能令闻者喜 　一切天人诸魔梵　　从今永绝不闻声 　能施贫穷法财宝　　为众演说皆乐闻 　诸天龙鬼人非人　　自此长往无归趣 　世间从今无所依　　偏悼我王何恃怙 　并师子意失覆护　　永不闻佛说法音 　我宁捐躯及寿命　　无用独住于世间 　以是今灭所爱身　　因兹更广弘誓愿 　我于佛所种善根　　父王亦常尊三宝 　先愿以此诸功德　　令王及我证法身 　于不思议诸佛所　　供养修行众善业 　普愿群生同斯福　　亦令我誓无虚言 　世尊灭度我焚身　　其有得闻或亲见 　一切皆同等正觉　　非彼现在身证者 　若人觉悟及梦中　　但令见我今所作 　彼必成佛无有疑　　非彼现在身证者 　我此爱身终败坏　　事同水沫无坚牢 　愿彼食我诸虫兽　　皆得速成菩提道 　今我誓行精进事　　或有毁骂或轻诃 　令我速得调御师　　非彼现在身证者 　我求无上正觉时　　其或慈心相观视 　即于世间疾成佛　　非彼现在身证人 　我今所愿及未发　　为是焚烧所爱身 　若此诚誓必不虚　　令我还见灭度佛 　如我暂得睹世尊　　何异天师重出世 　今我虽复盛焦然　　犹冀身存得观佛 　世尊智慧无障碍　　常转三世清净轮 　如昔广利诸众生　　令我见佛从火起 　济世大师若暂起　　如先威力普眼尊 　佛知师子心精诚　　为之暂起视神力 　广与世间兴变事　　令无量众厌患身 　毕竟利益诸众生　　还复焚身入寂处 　大众睹佛巨神变　　以清净意赞妙音 　诸佛妙法难思议　　戒及禅定亦复然 　智慧解脱不可量　　神通变化亦难测 　虽已灭度能净我　　今故归命焰炽身 　世尊威德无有比　　神通已达彼岸边 　灭度能令生厌离　　今我归依普眼观 　慈悲一切最尊胜　　能以自心知他心 　悉治无边界众生　　归命无等善逝者 　于诸医中第一尊　　常以妙药施众生 　能除无量众病苦　　归命怜愍救护人 　以我称赞诸善根　　恭敬供养诸功德 　放舍爱身所获福　　先愿利益诸众生　

不空见。时彼王子师子。发斯大愿以自庄严。然后增火卒舍身命。时诸世间天人梵魔沙门婆罗门乃至一切人非人等。见斯事已。咸于世间生重厌离

复次不空见。时彼王子舍身命已。即生梵天作大梵王。于诸梵中最尊最胜。有大威德具大神通。不空见。时彼王子生梵宫已。即自思惟。我从何处作何善根而来生此。得有如是功德果报大神通力。作是念已。便自了了分明见知。我于人间为精进王子。我与父王众具供养恭敬歌赞宝聚世尊。世尊灭度。我即焚身于彼炽然猛火之中。发大誓愿叹佛功德。以此善根今生梵宫。然我今应还下人间。开慰我父答所生恩。复当供养宝聚如来入于涅槃烧身处也。复次不空见。时大梵王如是念已。与眷属天于彼宫没。犹如壮士屈伸臂顷。即至人间往诣宝聚如来应供等正觉阇毗身处。以天众香所谓天末旃檀。及天牛头沉水。多摩罗跋香等而为供养。复散种种天上妙华。华若车轮犹云遍满而为供养。师子梵天供养佛已。方慰其父精进王言。大王当知。王子师子烧身丧命。今我是也。我时即生大梵天中。愿王勿复忧悲痛恼。惟应欢喜深自庆快。何以故。王今已获第一大利。所以者何。诸佛世尊难遭难遇。而王已得值遇世尊宝聚如来应供等正觉。尊重恭敬具足供养。是为希有第一大利。是故大王从今已后。惟当一心受持是法。弟师子意亦应如是。受持此法复应供养世尊舍利。处处流布广兴塔庙。我于梵宫亦常如是。持斯妙法尊奉舍利。如是言已忽然不现

复次不空见。时彼精进王闻梵语故。即与其子师子意者。往诣宝聚如来应等正觉舍利之所。恭敬礼拜歌诵赞叹。持一切香一切华鬘并诸音乐。复持诸种幢幡宝盖。奉献供养。又少时间于彼八万四千诸城。纯以七宝兴起八万四千塔。高一由旬面各广长一拘卢舍。殊特端严光耀可爱。安止舍利咸令供奉。又于一一宝塔之所。常然八万四千灯明。各各复以一切名香一切妙华。及以华鬘一切幢幡。一切宝盖一切乐音。鼓蠃角贝钟铃磬铎。凡是众具莫不毕备。如是供养受持是法。彼精进王以斯善根。于八万四千劫不生恶道。及师子意亦同果报。王大夫人名曰善意。其最大臣多曰无嗔。亦于八万四千劫中受胜果报。彼王如是于诸劫中。次第供养六万诸佛。所生常受转轮王身。正法治化利益众生

复次不空见。彼宝聚佛灭度之后。时节未几有一菩萨摩诃萨。名普密王现生世间。为世间故舍家出家示修苦行。诣菩提树坐于道场。以一念慧断除无明烦恼习气。即证阿耨多罗三藐三菩提。不空见。时彼师子大梵天王。以天眼观见普密王如来应供等正觉出兴于世。即复还下住虚空中。持天众香及以妙华散于佛上。然后至地右绕三周。恭敬合掌头面礼拜。劝请世尊转大法轮。时彼师子梵王住于佛前。以偈请曰

　世尊今应阐妙法　　我等众生堪听闻 　智慧摧敌今适兴　　一切世间莫能毁 　如来无上调御者　　具足至真十种号 　利世大师今已起　　自然正觉妙菩提 　功德圆满人中上　　圣智久修非始然 　世尊但为演妙音　　今此大众乐闻受 　弘誓本为度世间　　无归依者作覆护 　如昔所愿今既满　　已到寂静无为处 　今当速开甘露门　　能坏三缚出众恼 　梵王陈请义已周　　如来于是默然许 　于须臾顷普密佛　　遂令彼梵极欢喜 　及无量亿天人众　　以闻善逝转法轮 　时彼梵天蒙说已　　广持众具奉报恩 　于是复发弘誓愿　　为求无上菩提处 　今于普密世尊前　　陈我所作诸功德 　以此善根所生处　　常奉十方诸世尊 　我昔道场供养佛　　请听慈说利众生 　因是微善凡所居　　愿于佛前常歌赞　

尔时世尊复告不空见菩萨摩诃萨言。不空见。时彼精进王子师子梵天。以烧身善根得生梵宫。次第供养五千诸佛。听闻正法增长善根。常发广大不思议愿。不空见。汝今当知。尔时无边精进王者岂异人乎。即我身是。时彼不空见菩萨复白佛言。世尊。彼王二子师子及师子意者。今何所在。为于现世供养诸佛。为已灭度在他世耶。佛言不空见。汝知。尔时王子师子意者。今此弥勒菩萨摩诃萨是。尔时王子师子者。即汝不空见菩萨是也。以汝于彼宝聚如来佛法之中。发大誓愿一舍身故。能令三万天人大众。发阿耨多罗三藐三菩提心。彼辈终必证大菩提无有疑也。尔时世尊为重宣此义。以偈颂曰

　我观过去久远劫　　佛号宝聚无上尊 　无师自觉现世间　　能益天人群生类 　具足百福金色相　　慈心显发实义门 　开示众生菩提路　　吼唱能尽众苦源 　宝聚挺特人中胜　　七十二亿众圣贤 　三明六通具八解　　随佛入城而分卫 　我于今日为胜王　　无边精进大威力 　恒将二子从左右　　因巡游观处高楼 　遥见调伏大仙神　　比丘僧众悉围绕 　我时及子趋疾下　　驰诣无等尊胜前 　既至大师善逝所　　施设诸种妙供具 　顶礼尊足口发言　　启请如来及僧众 　衣食众具尽形奉　　满足八万四千年 　并是二子净信心　　为求无上菩提故 　人中极尊既涅槃　　兴起八万四千塔 　众宝间厕奇光耀　　但为人宝遗余身 　一一城中宝塔所　　各然无量百千灯 　香华音乐鼓钟铃　　彼王为佛兴斯供 　因种如是胜善根　　次第遭遇六万佛 　悉皆供养亲承事　　为求无上大菩提 　汝不空见勿复疑　　曩时统领大地主 　彼深智王我身是　　其号无边精进力 　常以华香修供养　　教化一切诸众生 　具然无量百千灯　　为世除闇作光明 　施与财宝未曾休　　听闻正法亦无厌 　精进苦行不暂舍　　为证无上大涅槃 　汝于宝聚如来所　　以衣缠身火洞然 　犹如灯炷涂膏油　　须臾火至即[火*韱]烬 　汝时身火炽焰盛　　毛色无动神不惊 　于彼人宝灭度日　　尔躬如是为世间 　猛火如斯煎迫时　　汝犹方便而劝请 　愿见世尊从火起　　大悲护世现本形 　我今所愿成就者　　方得如意舍身命 　但能暂见如往昔　　所获功德不思议 　我凡所有诸誓言　　冀其一切皆和会 　若我当来必成佛　　愿于猛焰见世尊 　佛智清净无障碍　　于彼三世坦然平 　照明师子淳净心　　佛以精诚从火现 　不空见此愿力持　　护世须臾应念起 　因兹更发庄严誓　　不思议愿实难量 　世尊从彼火起时　　一切皆得厌离心 　又以净意发赞音　　佛威希有难可测 　无边相好火盛然　　法王应念忽便起 　以佛世尊现神变　　千数众得解脱心 　汝不空见知师子　　大慈应感忽还坐 　由见世尊此神变　　千数众发菩提心 　大悲为世利益已　　还复偃卧猛火中 　师子于是放舍身　　一念往生大梵处 　即从梵宫还佛所　　具足供养人中尊 　奉持微妙天华香　　投散彼佛碎身地 　彼宝聚尊涅槃后　　其间时节无几何 　复有普密天人师　　为利世间故兴世 　坐于道树等至真　　是天中天号大觉 　大梵天王设供养　　恭敬顶礼两足尊 　请转法轮利世间　　佛知心净默然许 　梵王闻法大欢庆　　身得安乐心怡然 　更发殊常大誓愿　　植不思议众善根 　一劫值遇五千佛　　皆得亲承兴供养 　智者不应更他疑　　彼时师子汝即是 　不空见时为吾息　　汝后事佛经五千 　我皆明见汝烧身　　求斯无上菩提道 　汝复无量千佛所　　于彼灭度舍利时 　亦烧无量所爱躯　　皆为他乐自受苦 　我知汝今及异世　　无量千生长时修 　或佛现在或涅槃　　汝常建斯诚实语 　经昔无量百千生　　惟我神力能知汝 　不空汝久发斯愿　　果报今者皆明现 　汝于诸佛大师前　　不思议行悉圆满 　常业歌赞两足尊　　苦行熏修诸大誓 　今获偈叹大法王　　斯由往积胜因缘 　又于普密王佛前　　摄取最上无边愿 　汝今果获如斯报　　蒙佛如来现威神 　时不空见于众所　　恭敬合掌顶礼佛 　请问天尊调御师　　慈悲利益众生事 　大仙我曾何誓愿　　而能舍弃无量生 　惟愿世尊开少分　　我蒙圣说乃能了 　不空汝于往昔事　　吾今为汝粗说之 　汝于云音如来所　　已发如是广大愿 　诸佛若证菩提时　　当今我身常奉觐 　又于帝幢普眼佛　　彼时亦发大誓愿 　世间若有最导师　　当令我即同斯道 　汝于日灯如来所　　亦发胜妙诸行愿 　汝不空见惟我知　　造作众宝经行处 　或营壮丽佛精舍　　若构殊异僧伽蓝 　彼皆微妙七宝成　　一切资具奉诸佛 　于不思议众所尊　　人中师子善生佛 　持七宝盖及众具　　供奉超世天中天 　于彼普眼如来所　　尔时又起妙愿行 　广施灯明众供调　　奉献世间天人师 　汝于如是无量佛　　过千万亿那由他 　自受勤苦安众生　　发彼庄严弘广誓 　汝于普密王佛前　　所发诚愿我今说 　如其修行成佛者　　我所散华遍大地 　汝于云雷音佛所　　为世间故发斯愿 　若有众生闻我名　　愿彼咸即成佛道 　复于帝释幢佛前　　广兴供养因誓愿 　凡我所处若见闻　　彼彼皆得成佛道 　汝于日灯如来所　　奉施七宝经行处 　无边威所大明佛　　汝当尔时发愿言 　常施胜处妙庄严　　愿我佛刹亦如是 　汝于月上如来所　　愿得第一最天宫 　佛尊处中而游化　　众生游者悉成佛 　汝于澡浴善逝前　　实作如是至诚愿 　若于夏日盛暑时　　众生身心离热恼 　汝于鸯只罗佛所　　亦发如是增上愿 　恒于长夜黑闇时　　愿施灯明除迷惑 　若我舍施身命处　　其有食肉诸众生 　必皆成佛无有疑　　非彼现在身证者 　或于觉悟及梦里　　若有众生闻我名 　一切成佛无有疑　　非彼现在身证者 　汝于勇猛精进时　　其有爱憎尔所作 　斯等皆当成法王　　非彼现在得证者 　汝先无量世生处　　于彼恒愿求菩提 　我今说汝实功德　　当来必获无上尊 　若有禽兽及余众　　彼必成佛无复疑 　诸是食汝身肉等　　一切自然证法身 　我知汝有千数行　　皆为利益诸众生 　若有闻者或生疑　　以时未至我不说 　凡我所说汝诸事　　其或众生愿乐闻 　彼彼得佛必无疑　　非余现在身证者 　若人欲见救世尊　　转此清净胜法轮 　闻已能破诸苦恼　　为证菩提故乐闻 　若人欲见三世佛　　恭敬供养上福田 　具足积聚诸功德　　必先受持此三昧 　为利世间天人故　　世尊宣说是事已 　遂下法座而徐行　　即还归寂于本室　

大方等大集经菩萨念佛三昧分卷第二 大方等大集经菩萨念佛三昧分卷第三

　　　　隋天竺三藏达磨笈多译

　　神变品第三

尔时尊者舍利弗。尊者大目乾连。尊者大迦叶。尊者阿难。及诸天人梵魔沙门婆罗门等。咸作是念。何因何缘。今我世尊如来应供等正觉。在于天人大众中。为诸梵魔沙门婆罗门诸龙夜叉乾闼婆阿修罗。及以人非人等。宣说如斯念佛三昧法门名已。而未解释。即从坐起还本住处默然寂坐耶。尔时不空见菩萨摩诃萨如是思惟。今此天人梵魔沙门婆罗门。及彼一切诸龙夜叉乾闼婆等。大众咸集而我世尊本处入定。我今亦应少现神通。现神通已。为令种种称叹世尊大慈功行。尔时不空见菩萨摩诃萨。如是思惟已即入三昧。三昧力故令此三千大千世界庄严微妙。凡诸所有皆七宝成。所谓金银琉璃颇梨马瑙车磲珊瑚真珠。如是众宝之所严饰。其地平正犹如手掌。一切大地咸有如是宝。诸多罗树八道间错罗布其中。彼等诸树端严可爱。金多罗树白银叶华。银多罗树琉璃叶华。琉璃树者颇梨叶华。颇梨树者马瑙叶华。马瑙树者车磲叶华。车磲树者真珠叶华。赤真珠树黄金叶花。如是处处悬缯彩盖。垂诸金铃宝网罗覆建布幢幡皆用杂宝。复以种种微妙庄严周匝围绕世尊住处。一切多是可爱众花。所谓优钵罗花。波头摩花。拘物头花。分陀利花。如是等花。皆悉充满于此世界。具足庄严清净微妙其事亦尔。尔时不空见菩萨摩诃萨。三昧力故复现如是庄严之事。令此三千大千世界所有大众。乃至天龙夜叉乾闼婆阿修罗迦楼罗紧那罗摩睺罗伽人非人等一切众。故化作众宝大莲花座。其花具有无量千叶清净柔软。譬若迦耶邻尼天衣。令诸众生各相见知彼此。咸得坐于花座。尔时不空见菩萨摩诃萨。复于定中更现如是大神通事。令此三千大千世界一切大地六种震动。所谓动遍动等遍动。涌遍涌等遍涌。起遍起等遍起。震遍震等遍震。吼遍吼等遍吼。觉遍觉等遍觉。是六各三合十八相。如是乃至中涌边没边涌中没。犹如摩伽陀国赤圆铜钵。置于石上倾转不定自然出声。如此三千大千世界。不扣不击自然出声。其事若此当震吼时。彼诸众生闻声觉悟者。一切皆受上妙触乐。犹如东方不动世界。亦如西方安乐国土。其中众生等受快乐。闻声获安亦复如是。尔时不空见菩萨摩诃萨。住三昧故。心转清净无有垢浊。随顺调柔远离粗犷寂无变动。心深润泽普令安乐。然后复作如是神通。令此三千大千世界。遍虚空中雨炽然火。不令灭坏众生身心而彼众生蒙火触身。皆得受斯微妙胜乐。犹如比丘入火三昧恬然安乐。触火众生怡悦亦尔尔时不空见菩萨摩诃萨。以三昧力复作如是大神通事。令此三千大千世界。雨天栴檀细末之香。其香微妙遍满三千大千世界。若彼众生闻此香者。皆得如是第一胜乐。犹如释迦如来应供等正觉。其于往昔行菩萨时。在彼然灯佛世尊前。受菩提记已。得不思议希有妙乐。时诸众生闻天妙香。不思议乐遍满身心亦复若此

尔时众中尊者阿难作如是念。今何因缘忽见如是不可思议希有庄严。此大神变谁所致乎。然我世尊还房宴寂。不当若是斯大神通。岂我诸大声闻众中所能作耶。为此会众多诸大人犹如龙象。或其所作得非弥勒菩萨。文殊师利菩萨。越三界菩萨。乃至不空见等。亦或是余诸大菩萨摩诃萨辈。具足威光现斯事耳。尔时尊者阿难如是念已。即白尊者大目连言。大德。我闻世尊常如是说。我弟子中神通第一则目连其人也。今现是瑞将无大德之所为乎。时大目连答阿难言。仁者此瑞殊常非我能作。所以者何。忆念我昔于一时间。取此三千大千世界悉内口中。其时众生乃至无有一念惊惧觉往来想。阿难。又念我昔住梵天宫发一大声。遍此三千大千世界。阿难。复念我昔在世尊前作师子吼。能以须弥内于口中。能过一劫若减一劫如是为常。阿难。又念我昔至阳炎世界。于彼发声遍此世界咸得闻知。阿难。又念我昔身住于此阎浮提界而能遥动忉利天宫难胜大殿。阿难。又念我昔至彼难陀优波难陀诸龙王所。彼龙如是炎炽巨毒我时降伏令住戒善。又亦曾辱恶魔波旬。阿难。我念往昔至于东方。住彼第三千世界。有一大城名曰宝门。于彼凡有六万亿千家人。我即于彼六万亿千家中。一一皆现我目连身。为彼众生演说诸法无常苦空无我。皆令安住如是正法。阿难我虽能为曩之变化。初未曾见如是神变。云何作耶。阿难。今我处此大莲华座。观见十方一一佛土无量无边。同我世尊释迦号者。皆还本室默然寂坐。而我见彼诸佛国土。亦如观此娑婆世界。阿难。我于向时亦以天眼。周遍观察是变因缘。而终弗知所从来处。尔时大目连为重明此义。以偈颂曰

　我所成就四神足　　同类孰能相挍比 　唯独世尊天人师　　余人神通宁我及 　我曾吞合此佛刹　　大地众生弗觉知 　我又曾至梵天宫　　一音充满此世界 　我又曾于世尊前　　吞啖须弥若经劫 　我又炎界发大声　　令此佛刹遍闻听 　我又震动天帝宫　　彼于天女众中坐 　我又往诣难陀所　　降伏如斯大毒龙 　我又念昔作神变　　身住于此现东方 　我令六万亿千家　　彼彼各谓见我身 　阿难我今所观变　　初未睹是大神通 　我唯生大希有心　　然是神通非我作 　我今处大莲花座　　亦见众生坐花中 　复见诸佛大威王　　观察尽于十方界 　决定自在天尊作　　或能大士之所为 　如是非常大神变　　昔来未见今方睹　

尔时尊者大目乾连。作如是等师子吼。时彼大众中十千天人。于诸法中得清净眼

尔时阿难白尊者舍利弗言。大德。我亲从佛闻如是言。我诸声闻大弟子中智慧第一。则舍利弗其人也。今此神变将非大德之所作乎。时舍利弗语阿难言。阿难。此瑞殊常非我所及。所以者何。我念自从二十年来。精勤修习毗婆舍那。一心观察求法实相。终不能知诸法边际。阿难。又念我昔取一袈裟投置地上。时大目连第一上座。威神若是既不能取。乃至不能举令离地。何云手擎。阿难。又念我昔居世尊前作师子吼。亦于一切具足神通诸大声闻及学无学。天人梵魔沙门婆罗门。乃至一切诸龙夜叉乾闼婆阿修罗等诸大众前。时彼外道波梨波阇来至我所。与我诤入诸禅定已。复欲共我较隐其身竞师子吼。我于彼时。建丈夫志行丈夫事。遂作如此诸不思议。唯除世尊一切知见。及以弥勒菩萨摩诃萨。诸是一生补处者。又除彼成就甚深法忍诸菩萨摩诃萨。又除得海德三昧诸菩萨摩诃萨。又除得善住三昧诸菩萨摩诃萨。又除得诸佛现前三昧菩萨摩诃萨。除如是等诸大菩萨摩诃萨已。自外所有如来世尊声闻大弟子。若来问我隐身时事。乃至外道波梨波阇等。而更问我隐没身时为住何处者。阿难。我作如是大神变时。一切声闻设辟支佛。皆不能知我身所在。及其说时空闻我声。终不能知我身所在。阿难。我常精勤大丈夫行。亦复成就大智人事也。阿难。我心随我行非我随心行。阿难。我今自知身处大莲花座。亦见一切天人大众皆悉坐彼大莲花座。阿难。我复见彼一切十方无量无边不可思议诸世界中。皆有诸佛世尊。悉在菩提树下坐于道场成等正觉。具足成就无量无边大威德力。诸天大众恭敬围绕。大梵天王请转法轮曰。世尊。若当转法轮者我等随顺。阿难。我闻是声我见是事。今者如是无量无边诸佛国土。皆是七宝杂色缯彩悬诸金铃。罗网覆上种种宫殿微妙庄严。如此娑婆世界。阿难。我于向时亦作是念。今此不思议大庄严事。将非世尊大神通作乎。或是诸大菩萨摩诃萨辈。厚集善根具足福智。能现若斯大神变耳。亦或世尊声闻众中诸大弟子。久种善根具大威德之所为也。尔时尊者舍利弗为重明此义。以偈颂曰

　世尊神力难思议　　及求如来功德者 　所有声闻大弟子　　满此佛刹学无学 　于彼智中我第一　　何云更有胜我者 　唯除诸佛如来辈　　及诸菩萨行菩提 　自我观察诸法相　　具足满于二十年 　求诸法底不得边　　我之智慧过于彼 　今者在佛世尊前　　欲以此智师子吼 　且置一切诸外道　　唯大声闻求我身 　终无有能见我身　　及以所作诸神变 　唯除如来等正觉　　并诸佛子大菩萨 　是乃知我身所在　　非彼外道及声闻 　禅定解脱不思议　　是心任我而回转 　我修丈夫真空行　　仁者我业常如是 　我有如是胜神通　　一切声闻不能入 　然我今所见十方　　若斯神力我贪羡 　我今处大莲华座　　遍见诸方无量土 　无量刹中咸有佛　　各诣佛树坐道场 　彼刹众宝异庄严　　端正微妙甚可爱 　我时亦作如是念　　决定如来现神通 　或大弟子之所为　　或诸菩萨不空见　

尔时尊者舍利弗。作如是师子吼。时众中有一万三千人。远尘离垢得法眼净

尔时阿难如是思惟。此大迦叶。有大威德具足神通。今是变化或其所作。我今亦当问其作不。于是阿难即白尊者摩诃迦叶言。大德。我亲从佛闻如是说。我弟子中头陀第一。则大迦叶其人也。是不思议大神变事。将非大德之所为乎。时大迦叶答阿难言。仁者。此变殊常非我能作。所以者何。我念一时辄不自量。在世尊前作师子吼。阿难。我时于此三千大千世界。须弥山王及大铁围。乃至诸余黑山之属。一以口吹能令破散。乃使无有如微尘许。其有众生住彼山者。不令损害亦无觉知。如是诸山皆悉灭也。阿难。我又一时于此三千大千世界。一切大海大河小河陂池诸水。乃至无量亿那由他百千水聚。以口一吹皆令干竭。而彼众生不知不觉亦无苦恼。阿难。我又一时在如来所。及诸天人梵魔沙门婆罗门。一切世间诸大众前。作师子吼广现神通。阿难。我今唯有如斯威力。能作如是自在神通。阿难。我念一时在于如来应供等正觉前。为诸世间天人梵魔沙门婆罗门一切大众。作师子吼。世尊。我能于此三千大千世界之内。以口一吹即令大火炽然遍满犹如劫烧终亦不使损一众生。亦令众生竟不觉知。阿难。我真具足如是神通。阿难。我念一时于此世界。以天眼观见彼东方过亿百千世界。有一佛刹猛火洞然。我既见已如是思惟。而我今应示现神通。既思惟已即入三昧。于三昧中以口一吹过于东方千亿世界。炽然猛火即令熸灭。彼火灭已我便出定。即见彼界还复如本。阿难。我今但有如是神力。阿难。今此众中有诸众生。若天若人若梵若魔若沙门婆罗门多有疑心。谓我妄言彼若不信。世尊后时从三昧起。任自咨问。而今世尊。虽入三昧足知是事亦闻我声。尔时世尊。尚坐本处住三昧中。遥命阿难曰。如是如是。如大迦叶师子吼说。真实非虚汝当忆持。时诸天人一切大众闻佛教已。方于迦叶生希有心起难遭想。时彼尊者摩诃迦叶。作如是等师子吼时。有三亿人于诸法中远尘离垢。复有八十五那由他百千诸天。远尘离垢得法眼净

尔时不空见菩萨。弥勒菩萨。文殊师利菩萨。越三界菩萨。如是及余无量无边诸大菩萨摩诃萨等。皆自久来被服如是大弘誓铠。闻大迦叶作师子吼。便化华聚若须弥山。乃至再三散迦叶上。复多化作大七宝盖。住虚空中覆大迦叶顶。并覆一切声闻大众。尔时大迦叶见如是等诸七宝盖。遂告阿难曰。阿难。今此众中决定知有大乘高行菩萨摩诃萨。能作如是大神通事。而今复现斯大神变也。阿难。我今坐此大莲华座。所见诸方无量无边不可称数诸佛世尊。又见彼刹皆七宝成。殊丽庄严真可瞻睹。彼诸众生复有如是胜上果报。我今悉见犹如忉利。一切诸天耽醉花冠常带璎珞。诸天身色如月光明。于虚空中有化宝盖。彼诸众生一一顶上悉有宝盖。如我顶上覆七宝盖无别异也阿难。我又见彼诸佛刹土。有诸菩萨自兜率天降入母胎。阿难。我见如是神通事时。深生欢喜踊跃无量。阿难。我复思念如是奇异如是希有。岂彼随宜凡劣众生能作如是大师子吼。能现如是大神通事。尔时尊者大迦叶为重明此义。以偈颂曰

　阿难十方大水聚　　大海巨河诸流等 　我以口风一往吹　　令彼枯竭无遗渧 　曾住正觉世尊所　　于此刹中作神变 　我能干涸水聚时　　众生无损亦不觉 　此界所有一切山　　须弥铁围黑山等 　能以口风吹令散　　仁者我住如是通 　众生所有住须弥　　及余诸山不动处 　尔时令彼无损觉　　智者我有如是通 　我以神通烧此刹　　口风一吹皆炽然 　彼等众生不觉知　　当尔之时无毁坏 　我昔于此佛刹中　　遥见东方满刹火 　用口气吹能灭彼　　我通如是难思议 　我今见此大神通　　心生殊特大希有 　诸佛弟子不思议　　一切诸行亦如是 　我今处此莲华上　　观彼众刹妙庄严 　菩萨降自兜率天　　入于母胎尽生际 　为当定此声闻辈　　心得自在神通人 　为是菩萨不空见　　复彼弥勒文殊等　

尔时阿难复作是念。此富楼那弥多罗尼子。于一切法已到彼岸。有大威德具足神通。或时能作如是大事。我今亦应问其作不。尊者阿难如是念已。即便白彼富楼那言。大德。我亲从佛闻如是语。我大声闻诸弟子中说法第一。则富楼那弥多罗尼子其人也。是不思议庄严神瑞。将非大德之所为乎。时富楼那答阿难曰。此瑞异常非我能及。所以者何。我念昔时有诸众生。应以神通得教化者。我便为彼取此三千大千世界。以手摩之开示彼等。当尔之时无一众生有惊怕想亦不觉知。唯彼众生应在此化与神通者。乃能见我手摩世界。阿难譬如壮士以右手。取一迦梨沙般那。左手回转不以为难。如是阿难。我取于此三千世界。以手回转不以为难。亦复若此。阿难。我念一时于世尊前。以一指节取此三千大千世界一切水聚。皆令入我手指节间。无一众生有损减想。阿难。我往一时于初夜中。以净天眼过于人眼。观此三千大千世界。作如是念。是中复有何等众生。于诸法中心生疑惑。我当解释令得除断。我即观此三千大千世界。所有一切诸四天下无量众生疑惑诸法。我复生念我今应当不离是坐不出是定。为诸众生断除疑网。阿难。我时念已。便入定心清净明了。光泽成就寂然不动。为彼众生宣说诸法。决断疑网无有滞碍。令彼众生各作斯念。我等今者皆各蒙此尊者富楼那弥多罗尼子。独住我前为我宣说。阿难。我当初夜说法之时。即有一万四千众生。皆得安住佛正法中。复有三万众生护持禁戒。复令六万众生信佛法僧归依三宝。然始安详自三昧起。阿难。我唯有是说法余功决疑事也。阿难。我又复念于此世界。以天眼观见彼北方。过三万佛刹有一世界。其号伏怨。彼世界中有一众生。于诸法中多起疑网。时彼众生有声闻根易可受化。然彼世尊般涅槃已。我即生念我今亦应不起此坐不往彼刹。而为众生解释疑网。如是念已即入三昧。于三昧中为彼世界无量无边不可称数。阿僧祇诸众生辈。演说正法。令彼皆得诸法光明。阿难。我但具是声闻神通。今此众中若有疑者。须世尊出请问自知。如是语时。佛神力故虚空出声。告阿难曰。阿难。如是如是。如富楼那大师子吼。汝当忆持。尔时诸天世人阿修罗等。一切大众闻是事已。发希有心生奇特想。作如是言。希有希有。声闻尚能建斯大事。况彼菩萨诸佛世尊。尔时尊者富楼那弥多罗尼子。为重明此义。以偈颂曰

　我于说事悉通达　　诸漏有生皆灭除 　望佛如来无分毫　　大尊神变独超世 　我取此界及诸山　　以手回转亦摩抹 　彼时不动一众生　　我但有斯神通力 　三千世界诸水聚　　此刹若见若不闻 　我内彼水一指间　　于诸众生无损减 　我于初夜天眼观　　何等众生心疑惑 　求其善根及诸法　　欲以神力为决除 　我于如是生念时　　不离本坐亦无往 　已为宣说正道法　　令彼得闻破心疑 　我于如是说法时　　令万四千住圣法 　三万诸人护禁戒　　六万正信受三归 　我复念彼初夜时　　所出神通甚微妙 　观过北方三万界　　见一佛刹名伏怨 　彼佛界中诸众生　　独有一人深疑惑 　我时不起现彼说　　令彼各谓己独闻 　阿难我智正若此　　如是神通佛自知 　众生若有疑惑者　　但当决定请世尊 　我今坐斯莲华上　　见一世尊般涅槃 　彼佛处火就阇维　　自外诸方亦皆尔 　我心观佛生希有　　是不可测谁所为 　为是世尊为声闻　　而我见佛斯灭度　

尔时阿难复如是念。彼尊者罗睺罗。世尊之子。于一切法已度彼岸。有大威德具大神通。或时能作如斯大事。我今亦当问其作不。尊者阿难作是念已。即便白彼罗睺罗。大德。我亲从佛闻如是言。我诸声闻大弟子中持戒第一。则罗云其人也。是不思议庄严神变。将非大德之所为乎。时罗睺罗答阿难曰。阿难。世尊大悲普覆一切。虽称赞我持戒精进具足神通。然而今者所现神变事。特非常不可测度。我从生来未尝见睹。亦未思惟又无分别。况复能为如斯神变。阿难。是大庄严实非我作。所以者何。我念往昔唯此三千大千世界广大若是。所谓百亿四天下。百亿日月。百亿大海。百亿须弥山。百亿大铁围山。如是及余黑山之类。一切皆纳一毛孔中。当尔之时我身如本。众生不异。诸四天下所有大地。须弥诸山乃至大海及以众流。咸皆安隐无相枨触。一切无有逼迫损伤。阿难。我但有是自在神力。阿难。我昔一时取此三千大千世界所有大海。及余小海大河小河。乃至陂池微细水聚。如是一切悉入毛孔。当尔之时我身无损众生无害。诸大海水及与河流。乃至陂池细微水聚。各皆如本无相漂迫。所居皆知身在水中阿难。我昔一时此处入禅既入定已。即于东北至一世界。彼佛世尊号难胜威。如来应供等正觉明行足善逝世间解无上士调御丈夫天人师佛世尊所。现身礼敬。敬已即复还此世界迦维罗城净饭王前。求索一掬栴檀末香。得已还持。于彼佛刹供养世尊。香气遍满。时即为彼难胜威佛。化作楼观像辇。分明高万由旬。一切妙宝庄严间错。复以天香为七宝盖覆佛顶上。高一万亿八千由旬广八千由旬。又于彼界为一切众生。各各化作栴檀楼观像辇。高百由旬广五十由旬。四柱方整随意所乐。令彼众生备具庄严。各皆自有无相障碍。阿难。我但如是究竟声闻神通彼岸。今此众中若有于我生疑惑者任咨世尊。世尊虽处寂定尚当证知。尔时罗睺罗欲重宣此义。而说偈曰

　我曾取此三千界　　百亿四天与铁围 　一切悉入毛孔中　　阿难我有如斯力 　此阎浮提如是大　　彼彼各住不相知 　一切皆入毛孔中　　阿难是我神通力 　此须弥山甚高广　　铁围众山不随宜 　皆悉置一毛孔中　　阿难知我神通力 　彼等皆各无迫触　　而见入我一毛中 　时我身体不觉疲　　彼亦不知处毛道 　三千大千诸水聚　　众流陂河及大海 　一时吸之置毛孔　　我但有是大神通 　此界如是众水聚　　大海诸河及细流 　彼等皆各不相知　　而我能令入毛孔 　阿难我此神通事　　昔曾数现世尊前 　此众如有疑惑人　　当问如来无碍眼 　阿难我处大莲花　　见彼十方诸菩萨 　舍施头目及妻子　　悉祈无上菩提尊 　我见神变生希有　　决为世尊之所为 　或不空见弥勒辈　　亦或声闻大弟子　

尔时尊者罗睺罗。作如是等师子吼。时彼大众中有八十七亿百千那由他诸天人等。远尘离垢得法眼净。是诸天人得法证已。以天栴檀末香。殷勤再三散于尊者罗睺罗上。如是供养已复发是言。希有希有。清净佛子真行大乘已。于诸法种众善根。今能如是大师子孔

大方等大集经菩萨念佛三昧分卷第三 大方等大集经菩萨念佛三昧分卷第四

　　　　隋天竺三藏达磨笈多译

　　神变品之余

尔时阿难复作是念。彼尊者须菩提。善修无诤行。于一切法已到彼岸。有大威德具足神通。或能为是不思议变。我今应当问其作不。时彼阿难如是念已。而复白彼须菩提言。大德。我亲从佛闻如是说。我诸声闻大弟子中解空第一。则须菩提其人也。是不思议大庄严事。将非大德之所作乎。时须菩提答阿难曰。阿难。世尊虽说我修无诤空行第一。然是神通非我能作。所以者何。我念一时入于三昧。如此三千大千世界弘广若斯。置一毛端往来旋转如陶家轮。当尔之时无一众生有惊惧心。亦不觉知己之所处。阿难。我念往昔于如来前。欲作如是大师子吼白言。世尊。如此三千大千世界宽广如是。我能以口微气一吹皆令散灭。复令其中所有众生不惊不迫无往来想。阿难。我于尔时在世尊前。已曾示现如是神通。阿难。我念一时复于佛前作师子吼白言。世尊。我今能以如此三千大千世界。其间所有一切众生。皆悉安置一指节端上至有顶。然后还来住于本处。令彼众生寂然无声。不相逼迫无往返想。阿难。我念一时宴坐三昧。见彼东方现前则有六万诸佛。如是南西北方四维上下无量无边百千世界。各有六万诸佛世尊。昔所未见今皆见知。阿难。我于彼时住阎浮提。以是定心复发神力。至须弥顶天帝释边。撮取一掬栴檀末香。往彼无量诸世界中。供养向时尔许如来应供等正觉。彼彼世界诸众生等。皆悉明了见我住是阎浮提界。供养承事彼诸世尊。知我是此娑婆世界释迦牟尼如来应供等正觉。声闻大弟子上座须菩提。于空无诤三昧门中最第一者。阿难。我到如是神通彼岸。具足成就神通波罗蜜。阿难。今此众中若天若人若梵若魔若沙门婆罗门等。于我所说尚有疑心。彼若能问我师世尊。今在寂定自当证知。尔时佛神力故。于虚空中出大音声。命阿难曰。阿难。如是如是。如上座须菩提向师子吼。汝如是持。时彼天人梵魔沙门婆罗门阿修罗等。见闻是已身毛皆竖。发希有心得未曾有。作如是言。甚为希有。实未曾睹如是大事。乃至世尊诸弟子等。尚有如是胜妙神通大威德力。何况诸佛所有三昧神通境界。而可思量而可宣说。尔时尊者须菩提。见诸世间天人梵魔沙门婆罗门生希有已。为重明此义以偈颂曰

　我住禅定解脱门　　无诤三昧最第一 　我昔曾于世尊所　　现神通力无有边 　我转三千世界地　　一切令入毛道中 　如彼陶轮无穷已　　众生安然不觉往 　我昔住于如来前　　分散诸山及大地 　时彼众生无损减　　以住如是神通门 　我以此界及众生　　皆置掌中入后顶 　乃至还下彼不觉　　一切咸是斯神通 　我曾入定观东方　　见彼六万诸世尊 　南西北方亦如是　　六万如来无有阙 　又彼四维及上下　　诸佛亦足六十千 　平等具相金色身　　我以天香而遍散 　令彼众生悉知见　　各言我有须菩提 　亦领此界牟尼尊　　声闻禅中最第一 　我今作此师子吼　　时众若疑当问佛 　佛放大声诫告曰　　如是阿难汝受持 　我灭众生及我心　　乃至佛想无遗行 　无诤空行无伦比　　我实住此三摩提　

　　菩萨念佛三昧分弥勒神通品第四

尔时弥勒菩萨作如是念。今者世尊诸大声闻弟子众辈。有大威德具足神通。各皆自陈师子吼事。如我今者亦应于此一切世间天人梵魔沙门婆罗门诸大众前。少现菩萨神通事耳。时彼弥勒菩萨如是念已即告尊者阿难曰。我念昔曾于晨朝时。著衣持钵诣世尊所。顶礼佛足白言。世尊。我今欲入此王舍城如法求食。言已即行。阿难。我于尔日复如斯念。今于谁家初施食者。我要当令是人先住阿耨多罗三藐三菩提。然后方受斯人食也。阿难。我时念已即入大城次第乞食。至一大姓婆罗门家。于彼门下默然立住。阿难。时彼大姓施婆罗门。知我乞食见我默住。即告我言。善来阿逸多。圣者阿逸多。今日何故自屈临此。其有所须愿取我食。阿难。我即告彼婆罗门言。大婆罗门。汝今若能于阿耨多罗三藐三菩提种善根者。然后乃当受汝施食。阿难。时婆罗门即答我言。仁今若能持此食分遍奉十方恒河沙等一切诸如来应供等正觉者。然后我当发阿耨多罗三藐三菩提心。尽力勤修诸菩萨行。所以者何。我亦先于诸如来所。种彼一切诸善根故阿难。我时复语婆罗门言。大婆罗门。汝今必能建立斯志。我当受食分布供养恒沙如来阿罗诃三藐三佛陀。无有疑也。时婆罗门复语我言。圣者阿逸多。但受我食分张奉献恒沙如来。我便发誓亦如誓行。阿难。我复语彼婆罗门言。大婆罗门。汝今审能发如斯誓。如誓行者。我取汝食分散供养恒沙如来。阿难。彼婆罗门。乃至三反要我供养。我亦殷勤令其发心也。阿难。我时如是与婆罗门。反覆周旋相约束已。然后告彼婆罗门言大婆罗门。如汝言者。速将食来吾当为汝分布供养恒沙世尊。阿难。时婆罗门闻我言已。便授我食。我既受已。则于其前如弹指顷。分布供养恒沙如来。阿难。我于尔时分布彼食。供养恒沙诸世尊已。然后还彼婆罗门家。阿难。时婆罗门见我如是无碍神通。心生惊怪身毛皆竖。然后欢喜踊跃无量。即持种种上妙饮食。奉施于我劝我饱食。我时受已自恣食之。彼婆罗门然后方持一切珍宝。一切诸香一切众华。一切华鬘一切上妙诸璎珞具。与我相随诣世尊所。恭敬合掌顶礼佛足。即于佛前发阿耨多罗三藐三菩提心。复作是愿其有众生闻我施此抟食善根。皆即住于不退转地。世尊。若我此愿必得成就阿耨多罗三藐三菩提者。以此善根令我未来成菩提时。亦有如是无量无边诸声闻众。皆是清净大阿罗汉如今无异。若我此誓真实不虚者。以是因缘令此三千大千世界一切大地六种震动。而彼大婆罗门发是愿时。佛神力故。应时此间三千大千世界所有一切大地六种震动。阿难。今此众中若天若人于我此事生疑心者。世尊出时应当咨问。阿难。我今未成阿耨多罗三藐三菩提。已具如是大威德力。到于一切神通彼岸。阿难。我念往昔无量无边阿僧祇劫。有佛世尊号曰然灯如来应供等正觉。出现世间。我时于彼然灯佛前。获得如是一切菩萨念佛三昧。得三昧已。诸方所有一切诸佛现说法者。彼诸世尊常现在前。又我得此三昧门已。即于无量无边劫中。以此神通教化无量无边众生。悉令住于阿耨多罗三藐三菩提中。犹如今者王舍城中大婆罗门。阿难。复念往昔于彼莲华上如来应供等正觉所。以一神通教化成熟彼三万亿百千众生。皆令住于阿耨多罗三藐三菩提中。阿难。我又曾于最上不退转行佛世尊所。得一三昧名曰普明。得三昧已。教化成熟六万八千欲界诸天。皆令发于阿耨多罗三藐三菩提心。阿难。当如是知菩萨摩诃萨一切皆有不可思议大神通力第一彼岸。尔时弥勒菩萨摩诃萨。为重明此义。而说颂曰

　我曾晨朝整衣钵　　请问释师教明行 　于是顶礼辞如来　　世尊我今将求食 　大师如是诫我曰　　汝去当念利众生 　我涅槃后汝成佛　　诸种功德皆圆满 　阿难我时如是念　　未知今往前食所 　当于谁家初受食　　我应教令住菩提 　我行乞食有所遇　　遂逢大姓婆罗门 　以恭敬心称善来　　希有远至阿逸多 　我今自悔仁来晚　　唯愿时坐受我食 　大士妙法难思议　　我当奉上精美膳 　我时语彼婆罗门　　汝能先发菩提意 　利益天人大众等　　然后我方受汝食 　彼婆罗门复要我　　汝阿逸多今若能 　以我此供恒沙尊　　如是我发菩提志 　我便许彼婆罗门　　汝于菩提慎莫退 　吾以汝供奉诸佛　　终令汝身获大果 　时婆罗门更诚誓　　愿为我奉诸如来 　诸佛胜尊若受者　　我行菩提无疑惑 　彼婆罗门信我言　　发诚至心受我食 　我持彼供恒沙尊　　令婆罗门须臾见 　彼既睹我大神通　　或惊或喜增珍膳 　供养我毕至佛所　　便发无上菩提心 　时婆罗门发心已　　复广弘誓不思议 　若有菩萨得闻者　　彼于世界速成佛 　我昔在佛然灯前　　得此微妙胜三昧 　彼名菩萨念诸佛　　能与妙乐难称量 　昔于然灯世尊所　　受此胜念三昧时 　我登得见十方佛　　以彼威德故能睹 　若人住此三昧中　　能现无边诸神变 　百僧祇劫诸所作　　皆为利益诸众生 　我于莲华上佛所　　得三昧故现神通 　满足七万诸众生　　皆因我住菩提道 　我又最上如来前　　于彼精勤修梵行 　所得三昧实端生　　能施深乐难称量 　我于最上行佛所　　受一三昧名普明 　月上佛时住胜禅　　迦叶佛前获深定 　阿难如是大神通　　皆于往昔得成就 　以此神通自在力　　我所修见诸如来 　若人欲见诸世尊　　欲转无上妙法轮 　欲拔众生出苦海　　是人应学斯妙定　

尔时众中梵魔沙门婆罗门天人阿修罗一切世间。得闻弥勒菩萨摩诃萨师子吼时。皆大欢喜生奇特心叹未曾有

　　菩萨念佛三昧分叹佛妙音胜辩品第五之一

尔时不空见菩萨摩诃萨。睹诸大众天人梵魔沙门婆罗门。诸龙夜叉乾闼婆阿修罗等。得未曾有生奇特心。或时惊怖身毛皆竖。见是事故。一心安详从三昧起已。即告尊者阿难言。大德。善哉妙哉。诸佛世尊甚为希有甚为希有。所以者何。诸如来应供等正觉乃至能有大慈大悲。具足无量诸功德等。阿难。诸如来应供等正觉能证。如是阿耨多罗三藐三菩提时。觉一切法无有生故。见一切法无有作故。知一切法不可得故。然后于彼波罗奈城。古仙住处鹿苑林中。三转十二行无上妙法轮。而是法轮初未曾见。一切世间若梵若魔若天若人若沙门婆罗门。有能如法为斯转者。何等名为三转法轮。云何复称十二行也。所谓此是苦。此是集。此苦灭。此苦灭道。乃至此苦已知。此集已断。此灭已证。此道已修是为三转。如是三转得名为十二行也。又此为八圣道分是中有无量文字。无量名句无量言音。无量义趣无量解释。然说斯义为开示故。为论义故为分别故。为显示深义故。为易知故为具足故。时彼不空见菩萨摩诃萨。复告尊者阿难言。阿难。是故我言诸佛世尊甚为希有。诸如来应供等正觉。有大慈悲具足功德。诸佛世尊既证得阿耨多罗三藐三菩提已。然后为诸声闻众等。于彼无教法中以教说故。无言法中以言说故。无相法中以相说故。无证得中教令证得彼法。虽无语言可说相貌可得。而诸智者皆已觉悟。诸贤善人亦得证知。诸阿罗汉咸得解脱于彼无始生死中也

复次阿难。譬如有人持一束草。言欲堰塞恒河大流。于意云何。彼人如是其事可乎。阿难答曰不也大士。何以故。彼人所作世间本无。何论可不。不空见言。如是阿难。如来应供等正觉。为诸声闻于无言法更以言宣。无名相中以名相说。其事若此。复次阿难。譬如有人本无口舌。欲以一音遍诸世界咸得闻知。于意云何。彼人所作其事可乎。阿难答曰。不也大士。何以故。彼人所作世间本无。何论可不。不空见言。如是阿难。如来应供等正觉。为诸声闻无言说中更以言宣。无名相法以名相说。其事亦尔。复次阿难。譬如有人手持彩笔书画虚空。望成文字。于意云何。彼人所作可成就乎。阿难答曰。不也大士。彼人所作世间亦无。何问成不。不空见言。如是阿难。如来应供等正觉。为诸声闻无言法中更以言宣。无名相法以名相说。其事若此。复次阿难。譬如有人先无手足。咒术伎能而大唱言。我能担负须弥山王。于意云何。彼人所作其可遂乎。阿难答曰。不也大士。是人所作世间既无。何问可不。不空见言。如是阿难。如来应供等正觉。为诸声闻无言法中更以言宣。无名相法以名相说。共义亦尔。复次阿难。亦如有人至大海际。或取一板或持小筏。或欲身涉或欲身浮。广施方便发如是言。我度大海登陟彼岸。于意云何。彼人所作为可尔乎。阿难答言。不也大士。一切世间本无斯事。何云可不。不空见言。如是阿难。如来应供等正觉。为诸声闻无言说中更以言宣。无名相法以名相说。其义若此。尔时不空见菩萨摩诃萨。为重明此义。以偈颂曰

　诸佛大慈难思议　　常以悲光照一切 　于无量亿那由劫　　正觉如是深法门 　诸法本性无生处　　因缘集会往来空 　无上天师虽善宣　　然彼自性常寂灭 　诸佛正法难称量　　世尊慈爱故宣演 　能开如是难见法　　利益世间诸天人 　不可说法难值闻　　十力雄猛能广说 　显示最上清凉道　　安隐世间天人众 　世尊巧说无相法　　无师自然能觉知 　破坏一切诸外道　　凡愚莫知此实际 　诸佛智海难测量　　宣说法界亦无尽 　一切声闻同已证　　开示转变不思议 　如人把草塞恒河　　尊者我谓不为难 　正觉转彼无生轮　　我持此事难于彼 　若人手执五色笔　　种种众彩画虚空 　无语言中置语言　　我持此事难于彼 　若人无手亦无足　　求负须弥度大海 　无相法中转相轮　　我谓此事难于彼 　若人无舌复无口　　一言遍满恒沙界 　无证法中能令证　　我谓斯事难于彼　

尔时尊者不空见菩萨摩诃萨告阿难言。尊者。诸佛如来应供等正觉。甚为希有。能于无量阿僧祇劫。觉了通达一切诸法究竟彼岸号佛世尊。然诸如来应供等正觉。随顺众生诸根差别乐欲所应。微妙圆音自然而出。普为宣说种种句门。所谓若诸众生乐行布施。如来则为赞说檀波罗蜜。彼亦随念世尊为我宣说施法。有诸众生乐修禁戒。如来则为赞说尸波罗蜜。彼复生念世尊为我宣说戒法。有时众生乐行忍辱。如来则为赞说羼提波罗蜜。彼亦生念世尊为我宣说忍法。有时众生乐行精进。如来则为赞说毗梨耶波罗蜜。彼亦生念世尊宣说精进。或时众生乐习禅定。如来则为赞说禅波罗蜜。彼亦生念世尊为我宣说禅法。或时众生乐求智慧。如来则为赞说般若波罗蜜。彼亦生念世尊为我宣说智慧。或时众生乐求解脱。如来则为赞说解脱。彼亦生念世尊为我宣说解脱。或时众生乐修解脱知见。如来则为赞说解脱知见。彼亦生念世尊为我宣说解脱知见。或时众生乐生天者。如来则为赞说生天。彼亦生念世尊为我宣说生天。有诸众生乐修无常。如来则为赞说无常。彼亦生念世尊为我宣说无常。有诸众生乐修苦者。如来则为赞说众苦。彼亦生念世尊为我宣说苦法。有诸众生乐修无我。如来则为赞说无我。彼亦生念世尊为我宣无我法。有诸众生乐修空寂。如来则为赞说空法。彼亦生念世尊为我宣说空法。有诸众生乐修不净。如来则为赞说不净。彼亦生念世尊为我宣说不净。有诸众生乐欲生天。如来则为说生天法。彼亦生念世尊为我说生天法。尊者。乃至有诸众生乐种种法。如来则为说种种法。彼亦生念世尊为我说种种法。尔时不空见菩萨。欲重明此义。而说偈言

　诸佛世尊具圆音　　随众生类自然出 　彼之意乐所欲闻　　如来随顺说发起 　或有众生乐布施　　如来则为赞檀度 　或有众生乐持戒　　如来复为赞尸罗 　或有众生乐忍辱　　如来则为赞羼提 　若有众生乐精进　　如来为赞毗梨耶 　或有众生乐三昧　　如来则为赞禅定 　若彼众生乐智慧　　如来则为赞般若 　若彼众生乐解脱　　如来亦为赞解脱 　若彼众生修无常　　即令闻彼无常法 　彼若乐闻苦不净　　亦令闻苦不净音 　彼若乐闻空无我　　不思议音赞空寂 　彼若乐闻缘觉乘　　世师妙音说缘觉 　彼或乐闻诸佛乘　　两足尊赞菩提道 　乃至彼乐生天宫　　音中亦显生天事 　如是妙音难思议　　随诸类感便应现 　彼等既闻清净音　　其谁不趣菩提道　

尔时不空见菩萨摩诃萨复告尊者阿难言。阿难。诸佛世尊殊特希有。如来应供等正觉。能有如是炽然善根。所以者何。诸佛世尊从久远来。乃能供养无量无边过恒沙数诸如来等。又复常行施忍精进诸事。所谓捐舍身命头目髓脑。难作能作种种苦行。调伏身心。然后方证阿耨多罗三藐三菩提。证菩提已。则能具足无量辩才为他说法云何辩才。谓不思议辩才。无上辩才。无胜辩才。无取著辩才。妙解脱辩才。无障碍辩才。善和合辩才。相应辩才。炽盛辩才。无有问辩才。豫知辩才。作相辩才。无作相辩才。静默然辩才。不怯弱辩才。除恚辩才。种种文字庄严辩才。种种词句庄严辩才。义句庄严辩才。甚深句庄严辩才。显现深义辩才。于深示浅易知辩才。无边譬喻辩才。捷疾辩才。善决疑辩才。成就无际辩才。能问辩才。略问广答辩才。利益辩才。无毁辩才。善思量辩才。无謇塞辩才。无耻辱辩才。具足成就离谤辩才。具足成就智人所赞辩才。具足无畏心辩才。具足不狭劣辩才。具足不错文句辩才。具足不忘辩才。具足无失辩才。具足随心说法辩才。具足知他至心为说辩才。具足开发无秽浊辩才。具足庄严音句能说辩才。具足能说过去辩才。具足能说未来辩才。具足能说现在辩才。具足圣者辩才。具足知无生妙知辩才。具足能令一切众生欢喜辩才。尔时不空见菩萨摩诃萨。重宣此义。而说偈曰

　供养最胜尊　　无数无边量 　能证无上道　　世间大导师 　广集诸善根　　得彼难思辩 　无謇复无碍　　无量亦无边 　和合解脱义　　尊胜无上人 　善说断疑网　　随问皆能释 　种种深密教　　及以诸譬喻 　具足庄严辩　　妙音难可量 　清净咸相应　　决了法安住 　不思无能坏　　亦无惧畏心 　妙音与智俱　　不惊不毁损 　无错庄严句　　安乐无忘失 　不惑于诸方　　无滓致心净 　过去与当来　　现在无挂碍 　凡圣平等转　　辩才非他生 　近远同时闻　　佛音说时出 　海水可知量　　毛滴可知数 　诸佛大名称　　辩才难得边 　虚空可尽边　　须弥易称量 　无上天人师　　辩才深难测　

大方等大集经菩萨念佛三昧分卷第四 大方等大集经菩萨念佛三昧分卷第五

　　　　隋天竺三藏达磨笈多译

　　叹佛妙音胜辩品之余

尔时不空见菩萨摩诃萨复告尊者阿难言。阿难。诸佛世尊是大梵声。是大师子声。是大雄朗声。是大龙王声。是大妙鼓声。是大妙歌声。是妙好声。是大风声。是大云声。是大雷声等。阿难。诸佛世尊是大善声。不思议声。是无量声。是无边声。是不可称声。是满足声。是无碍声。是迦陵频伽声。阿难。诸佛如来是圆满声。诸如来是可证声。诸如来是可知声。诸如来是深远智声。诸如来是不可坏清声。诸如来是无垢声。诸如来是无讥诃声。诸如来是无嘶破声。诸如来是妙好声。诸如来是最上妙好声。诸如来是无缺声。诸如来是不怯弱声。诸如来是具足一切功德声。阿难。诸佛如来应供等正觉出音声时。若欲一音遍满一佛世界即能遍满。若欲遍满二佛世界。若三若四若五若十乃至百千世界乃至亿那由他。乃至无量无边阿僧祇不可数知世界。如来世尊。还出如是无量无边阿僧祇不可数不可知殊异声音。皆悉充满彼诸世界。令彼众生诸有得闻如来声者。咸作是念。今者世尊独为我转如斯法轮。阿难。诸佛世尊有如是等不思议声。阿难。诸佛世尊有如是声如是利益

尊者阿难。譬如日轮为阎浮提诸众生辈。有眼目者作大利益。云何利益。所谓光明照了一切。如是阿难。诸如来应供等正觉。清净声轮凡所至处。能为一切信根众生。随宜宣说作大利益。其义亦尔。复次阿难。譬如秋月十五日夜。彼月光轮清净圆满。阎浮提人见者欢喜。如是阿难。诸如来应供等正觉圆满声轮。能为一切法音光明。闻者欢喜得大利益。其义亦尔。复次阿难。譬如大海水平等一味常住澹然难入难度。其间多有诸异珍宝。而能为彼一切众生若人非人作大饶益。如是阿难。诸如来应供等正觉。圆音平等一味湛然难入难测。微妙而能安乐一切众生。其义亦尔。复次阿难。譬如大地任持一切山林河海王都大城民人聚落。复能生长诸种苗稼根茎华果。饶益安乐一切众生。如是阿难。诸如来应供等正觉。普载声轮任持一切令无坏损。复能生长众生善根功德华果。饶益世间。其义亦尔。复次阿难。譬如虚空容受一切。能令众生种种兴作。往来游处为大利益。如是阿难。诸如来应供等正觉。广大声轮遍满一切。能令众生多有所作。受用去来无不利益。其义亦尔。复次阿难。譬如三十三天波利质多罗树。其华敷时能令三十三天皆生欢喜多受适乐。如是阿难。诸如来应供等正觉。开发声轮。能为一切启甘露门。令诸众生等证常乐。其义亦尔。尔时不空见菩萨摩诃萨。为重明此义。以偈颂曰

　世尊真善大梵音　　师子妙音牛王吼 　最上龙吼满世界　　器度雄朗丈夫声 　云雷风等弘壮声　　彼不思议悉无量 　转行十方无边界　　所至无碍皆悉闻 　如来出声甚圆备　　世间未能障其声 　亦如迦陵频伽音　　所闻清婉甚微妙 　圣不望报生物喜　　教令证此最胜声 　解脱深句无有比　　世间无有能毁坏 　不破不缺微妙声　　相续不断和合出 　救护世间无穷已　　具足一切功德音 　调伏丈夫如意声　　其声遍闻于三界 　彼诸众生斯念喜　　各言为我宣妙声 　若欲声满一世界　　若二三四及与五 　若十二十至五十　　百千亿数复过前 　若复过彼恒沙土　　皆能充满一切刹 　令彼众生无异心　　咸作是念但为我 　譬如日轮出现时　　能为阎浮作明导 　如是世尊天人师　　法声光明照世间 　犹如秋月处众星　　其轮圆满异明净 　彼为阎浮兴大利　　众生睹见皆欢喜 　世尊如是满月声　　不思议净胜世间 　其有闻者心无厌　　为诸众生作饶益 　犹如大海水湛然　　深广无边难得底 　其间常出众异宝　　为诸世间作利益 　如是诸佛大名称　　其声深远亦难穷 　恒教证彼清净音　　与不可坏一切乐 　若此三千诸大地　　能持异类诸众生 　如是诸佛普载声　　生成一切众饶益 　譬如虚空能容受　　飞鸟群生皆获益 　如是足尊广纳音　　恒以胜善利众生 　犹如忉利质多罗　　华时已乐彼诸天 　如是诸佛甘露音　　能为众生毕竟利 　尊者设我满一劫　　或复百劫赞其声 　生生弗能得其边　　佛不思议声若是 　假使十方诸众生　　各各恣口长歌叹 　终亦莫能致少分　　佛音如是难思议 　假彼行住诸众生　　或于一时皆成佛 　彼诸佛说亦无尽　　佛声如是难思议 　世尊如是众妙音　　庄严具足无伦匹 　若人但能生喜心　　彼等终无恶道畏 　佛音如是难思议　　第一微妙无可比 　若有菩萨得斯喜　　不久则成佛法王　

尔时四天王天主帝释。须夜摩天王。兜率陀天王。化乐天王。他化自在天王。魔王之息导师太子。娑婆世界主大梵天王。乃至净居天王。及余一切大威德诸天。与欲色界中复有无量诸天子等。闻不空见菩萨摩诃萨称赞世尊音声功德已。一切皆于不空见所起尊重心。欢喜踊跃不能自持。咸以天妙栴檀末香。天华及鬘天妙衣服。宝盖幡幢杂色雕彩。施散悬置于不空见菩萨摩诃萨上。时会众中有六万亿那由他百千欲色界天。闻说如来音声功德。为当得故发阿耨多罗三藐三菩提心种诸善根。复有五千比丘。被精进铠于阿耨多罗三藐三菩提种诸善根。复有七百千万诸比丘尼。发阿耨多罗三藐三菩提心及弘誓愿。复有百千优婆塞。皆各从彼宝莲华座起。直诣不空见菩萨摩诃萨所。复有二亿那由他百千女人。各解自身众宝璎珞散掷虚空。住于不空见菩萨摩诃萨上。皆于阿耨多罗三藐三菩提种诸善根

　　菩萨念佛三昧分赞如来功德品第六

尔时不空见菩萨摩诃萨复告尊者阿难言。阿难诸佛世尊甚为希有。诸如来功德具足故。自天降下具足故。入胎具足故。住胎具足故。出胎具足故。母生具足故善根具足故。众相具足故。众好具足故。庄严具足故。出家具足故。入定具足故。大入定具足故。深心具足故。至心具足故。真信具足故。无畏具足故。戒身具足故。定身具足故。慧身具足故。解脱身具足故。解脱知见身具足故。诸通具足故。证智具足故。至一切证知第一彼岸故。至慈大慈第一彼岸故。至悲大悲第一彼岸故。至喜大喜第一彼岸故。至舍大舍第一彼岸故。至最胜无等第一彼岸故。至诸威仪第一彼岸故。至诸神通第一彼岸故。至一切诸法无碍第一彼岸故。至是处非处力第一彼岸故。至诸开道利益第一彼岸故。至奢摩他毗婆舍那第一彼岸故。至一切禅定解脱三摩跋提第一彼岸故。至无贪无嗔无痴无慢无放逸无嫉妒无恚。舍离诸过解脱五道。至四无畏第一彼岸故。令一切众生种诸善根受业果报。教论发起第一彼岸故。令一切众生诸戒行聚。不破不缺不浊不杂。成丈夫志无所触犯。智者所赞无有过愆。一切世间若天若人若梵若魔沙门婆罗门。乃至无能如法诃责非理毁者。阿难。诸佛世尊功德殊胜。一切世间众生类中。乃至无有能得测量宣说如来戒等功德知其少分。何处有人复能过者。阿难。汝等从今当如斯观此虚空界如是广大。此四方界如是弘宽。我皆了知限量边际。诸佛功德不可测量。如是阿难。诸佛世尊所有戒聚。所有定聚。所有慧聚。及解脱聚。解脱知见聚。乃至一切威仪神通利益无碍。不可宣说不可显示。不可得知不可得入。所以者何。阿难。诸佛世尊所有功德皆无有边。何以故。诸佛世尊有无量戒行。有无量定行有无量慧行。有无量解脱行。有无量解脱知见。乃至有无量诸功德悉等。是故阿难。当知诸佛世尊具足若此。尔时不空见菩萨摩诃萨。为重明此义。以偈颂曰

　世尊天降入胎时　　住不思议出亦尔 　生家最胜母无比　　最上第一诸功德 　体备众相三十二　　诸好具足庄严身 　诸佛所作不思议　　皆缘旷劫久修集 　人中胜上求出家　　成就禅定大三昧 　正心淳信斯坚固　　一切方便无不知 　戒行三昧皆具足　　智慧成满无伦比 　解脱知见亦已获　　神通威德彼岸边 　能灭炽苦救众生　　慈悲要行最为首 　喜舍亦妙行平等　　诸佛世尊自证知 　身口常与意行合　　所行随智难思量 　威仪无比超世间　　法王神力到彼岸 　无诤三昧见法如　　是处非处皆明了 　禅定解脱难测度　　普能饶益诸众生 　定慧止观斯成就　　光明遍觉灭垢心 　无有贪恚众过愆　　解脱无畏皆善学 　戒行无破亦无羸　　无浊无杂尽清净 　多众生触不嗔恼　　不求果报智所称 　内无过失外无毁　　假彼天人及梵魔 　或复沙门婆罗门　　莫能讥诃常清净 　虚空犹可尽其界　　诸方亦可极其边 　无上调御天人师　　清净戒行孰能测 　大海可以口饮干　　无边水聚亦复尔 　诸佛光明不可识　　清净戒行谁得边 　须弥可以口吹散　　大小铁围亦复然 　诸佛妙行不可知　　清净戒行难得底　

尔时不空见菩萨摩诃萨作是思惟。今者如来应供等正觉。若降威神俯临斯会可谓善哉。今我亦当为诸菩萨摩诃萨故。请问世尊一切菩萨念佛三昧微妙法门。如来先已显示其名。今者当应为诸弟子。演说斯法宣明义理。世尊。宁当过安禅寂乎。尔时世尊。知彼不空见菩萨摩诃萨如是念已。佛神力故应时此会三千大千世界。大地六种震动。所谓动涌起震吼觉等。如是具足十八相动乃至涌没。如是动已。时佛世尊。复以神力放大光明。照此三千大千世界。彼光出时能令一切星宿天宫。月天子宫日天子宫。乃至欲界诸天宫殿。所有光明丧灭不现。复有如是无量无边不可思议阿僧祇恒河沙数。诸梵天宫所有威光。悉皆暗晦。乃至色界一切天宫。蒙佛光故亦皆不现。诸光没已。唯佛世尊神光独盛。尔时世尊大慈熏心。为欲饶益诸众生故。从禅定起安详徐步。诣彼大众周旋观察是不空见菩萨摩诃萨等已。于是一切世间诸天。及人若梵若魔沙门婆罗门。诸龙夜叉阿修罗辈遇佛光明。咸各自彼莲华座起。前诣佛所曲躬合掌。礼敬世尊各还退坐

尔时不空见菩萨摩诃萨遥见世尊。身相分明端严殊特。诸根寂静如调象王。心意朗然若澄净水。一切种具足一切智圆满。自彼而来深生喜已。于是不空见菩萨即告尊者阿难言。阿难。汝观世尊从禅定起。如来世尊从静室来。必当开演第一诚谛终无虚妄。如来世尊。是妙语者是真语者。是实语者是如语者。是不异语者是善语者。心善思惟常行善事。身业无失。口业无失。意业无失。一切功德斯皆具足。所谓具足最上第一戒聚故。具足最上第一定聚故。具足最上第一实慧聚故。具足最上第一解脱聚故。具足最上第一解脱知见聚故。具足最上第一威仪故。具足最上第一神通故。具足最上第一利益故。具足最上第一不思议辩才故。具足最上第一成就故。具足最上第一微妙故。具足最上第一天退故。具足最上第一入胎故。具足最上第一住胎故。具足最上第一生家故。具足最上第一圆满功德故。具足最上第一不思议诸相故。具足最上第一不思议诸好故。具足最上第一过去业故。具足最上第一善根故。具足最上第一具足发心故。具足信心故。具足破烦恼故。具足大破烦恼故。具足舍家故。具足知五种故。所谓具足第一戒身故。具足第一定身故。具足第一慧身故。具足第一解脱身故。具足第一解脱知见身故。已到第一神通彼岸故。已到第一无余智证彼岸故。已到第一分别法彼岸故。已到第一分别义彼岸故。已到第一分别办才彼岸故。已到第一寂静定彼岸故。已到第一明达彼岸故。已到第一根力觉道彼岸故。已到第一慈及大慈彼岸故。已到第一悲及大悲彼岸故。已到第一喜及大喜彼岸故。已到第一舍及大舍彼岸故。已到第一不思议威仪彼岸故。已到第一惭愧彼岸故。已到第一于一切法自在彼岸故。已到第一过去智知见无碍彼岸故。已到第一未来智知见无碍彼岸故。已到第一现在智知见无碍彼岸故。已到第一身业随智慧行彼岸故。已到第一口业随智慧行彼岸故。已到第一意业随智慧行彼岸故。阿难。如来应等正觉。于一念中能具足知一切众生心心所行。若善若恶若净若垢等

尔时不空见菩萨摩诃萨复告尊者阿难言。尊者阿难。诸佛世尊如大海。净戒聚不可得底故。尊者阿难。诸佛世尊如须弥山。三昧聚不可动摇故。尊者阿难。诸佛世尊如虚空。智慧聚无有边故。尊者阿难。诸佛世尊如虚空。摄一切众生无障碍故。尊者阿难。诸佛世尊如日轮。为诸世间作法光明故。尊者阿难。诸佛世尊如大火聚。焚烧一切众生诸烦恼薪故。尊者阿难。诸佛世尊如河如陂如池如泉。洗荡众生生老病死垢故。尊者阿难。诸佛世尊如良医。能愈一切众生诸疫病苦故。尊者阿难。诸佛世尊如大云雨。能以法水润泽众生枯槁故。尊者阿难。诸佛世尊如师子王。能破一切众生大我慢故。尊者阿难。诸佛世尊如大船。能度众生生死河故。尊者阿难。诸佛世尊如那罗延。能伏一切世间大力故。尊者阿难。诸佛世尊如优昙华。一切世间难得见故。尊者阿难。诸佛世尊如波利质多树华。三十二大人相可爱乐故。尊者阿难。诸佛世尊如父母。能与一切众生安乐利益故。尊者阿难诸佛世尊作利益作安乐。能今一切众生得住故。尊者阿难。若人说言如来出世有无量辩才。如是说者。是则名为善说如来。如来出世有不思议辩才。是名善说。尊者阿难乃至如是略说。如来出世有无边辩才。如来出世有无碍辩才。如来出世有无取著辩才。如来出世有胜解脱辩才。如来出世有随顺义辩才。相应义辩才。微妙净辩才。巧问辩才。不问辩才。上辩才。无上辩才。慈辩才。大慈辩才。悲辩才。大悲辩才。喜辩才。大喜辩才。舍辩才。大舍辩才。佛出世利益辩才。尊者阿难。若人说言如来出世具足利益一切众生。是则名为善说如来。尊者阿难。若人正言同义辩才利益众生。是则如来出于世间。又说若言彼利益辩才。为一切众生得利益故。当正言音悉令具足。是则如来出于世间。斯人亦名善说如来。尊者阿难。若人说言彼无归众生。无依众生。无救众生。无护众生无怜愍众生。如来出世。为归为依为救为护为怜愍者。是则名为善说如来。尊者阿难。假使我今若经一劫若减一劫。长时歌赞诸佛世尊辩才功德终不得一。又复经于无量劫数。具足演说如来应供等正觉辩才功德。终亦不得其少分边尊者阿难。譬如有人老病羸瘠。至大众中发如是言。诸人当知。我虽年迈为病所摧。而犹能以一毛端勺渧取大海。令即干枯。是人素无神通咒术。而能如是果决壮言。尊者于意云何。彼人言义可取信不。阿难答曰。不也大士。不空见复言。尊者。彼人之言一切世间诸天及人。颇曾惊叹此事希有如是困人。能以毛端尽大海水如斯念不。阿难答曰。不也大士。如是尊者。此事本无依何取信。我今赞说诸佛世尊辩才功德不得少边。其事若此。尊者阿难。且置斯事。假使佛今还自赞说毛分功德。过亿百千那由他劫亦不能尽。而况余人。尊者阿难。且置斯事。我今更说假使大地所有一切众生。若干种类有足无足二足四足乃至多足。有色无色有想无想非有想非无想。如此世界及以十方无量无边诸世界中所有众生。设使尽皆一时成佛。彼诸世尊。经无量劫。皆还叹佛一毛功德终亦不尽。尊者阿难。当知一切诸佛世尊。乃有如是不可思议具足功德。尔时不空见菩萨摩诃萨。为重明此义。以偈颂曰

　尊者当观法王来　　一切世间应供养 　功德威光殊显赫　　一切智满难可倾 　最上妙言佛真说　　实语及如无异言 　善说圣法真实知　　身口离过意亦尔 　心无异念绝分别　　戒行最胜三昧深 　智慧解脱悉超伦　　解脱知见无可比 　威仪具足不思议　　无上神通如实智 　利益世间无有量　　辩才妙行亦无类 　降天下生象牛王　　入胎成就世中胜 　住胎殊异无有等　　家生具足母尊高 　成就众根最第一　　胜相圆满不思议 　妙好咸备极庄严　　一切分明世瞻仰 　具足真心信清净　　禅定除垢有大威 　放舍世欲乐出家　　菩提成就得五种 　已度神通第一岸　　智慧无碍亦无边 　及奢摩他毗舍那　　法王通达斯自在 　大海之水广且深　　其或可以毛端测 　调御丈夫清净戒　　虽经旷劫不能知 　须弥虽固犹可动　　以手投掷至梵宫 　诸佛初住定禅时　　已自无能动乱者 　虚空容有得其边　　四方亦可知其限 　终无能见正觉境　　思惟分别此彼处 　尊者大地实弘广　　然可以指遍度量 　舍离烦恼人中尊　　彼心意识不可尽 　如日轮光破众闇　　观诸善恶若见色 　如是自在世间师　　能破巨黑无明云 　犹如秋月出重云　　众生见者皆欢喜 　法王智光如满月　　如睹妙色无不乐 　冥寂长夜如明灯　　为诸眼目作先导 　世间智者能除暗　　恒以法光照众生 　能设法炬自在尊　　天人大师为他作 　一切诸有皆灭尽　　是故称佛光明王 　圣智如河及泉水　　能荡生老病死尘 　如大医王施良药　　调御能除众疾苦 　犹如龙王降大雨　　能满一切诸大地 　诸佛如是行慈悲　　充足一切乐法者 　大师子王震吼时　　降伏世间诸恶兽 　世尊如斯决定说　　破除外道我慢心 　如大舟船常往返　　济度一切诸去来 　诸佛如是遍周旋　　拔彼常没四流者 　优昙钵华世希有　　此阎浮提最难见 　天人世尊难中难　　一切世间归依处 　如波利树华现时　　三十三天甚爱乐 　大人相好出兴世　　众生睹见悉欢喜 　世尊神变难穷尽　　如我今者谓宣说 　我以叹佛诸功德　　毕竟利益诸群生　

大方等大集经菩萨念佛三昧分卷第五 大方等大集经菩萨念佛三昧分卷第六

　　　　隋天竺三藏达磨笈多译

　　佛作神通品第七

尔时世尊。自袈裟内出金色手。摩彼不空见菩萨摩诃萨顶复出广长舌相。即告不空见菩萨言。善哉善哉。汝不空见。汝今乃能为诸众生。如是叹说如来应供等正觉真实功德也。不空见。若有说言世间众生无救护时。是中必有能救护者。出现世间为作救护。不空见。当知即是善说如来也。复次不空见。若复说言世间众生无归趣时。是时必有不思议辩才无量辩才。出现于世。能与众生作大归依不空见。当知即是善说如来也。复次不空见。若复说言世间众生。多贪欲行。多嗔恚行。多愚痴行。是时必有无欲恚痴大师出世为除三毒。不空见。当知即是善说如来也。复次不空见若复说言世间众生。多悭吝时多嫉妒时。是时必有远离悭嫉好行布施大师出兴为破悭嫉。不空见。当知即是善说如来也。复次不空见。若复说言世间众生。无有惭愧羞耻之行。是时必有惭愧羞耻大师出世除无惭耻。不空见。当知即是善说如来也。复次不空见。若复说言世间众生。多行憍慢贡高之事。是时必有和敬调柔大师出世为除憍慢。不空见。当知即是善说如来也。复次不空见。若复说言世间众生。无有慈悲不能喜舍。多行嗔恚秽浊毒心。是时必有断除嗔毒具足四等导师出世教修慈悲大利益事。不空见。当知即是善说如来也。复次不空见。若复说言。世若多恶无善众生。其有能教令生善根。先有善根令其增广。如是利益大师出兴。不空见当知则是善说如来也。复次不空见。若复说言五浊恶世众生病增。世有大人能行利益。导以出法安乐众生。不空见。当知是言则谓我也。所以者何。吾今出于五浊恶世。宣扬妙法断除邪垢。能多利益诸众生故。尔时世尊。手摩不空见菩萨顶时。即以神力于一念间。令此大众咸见东方无量无边不可说阿僧祇现在一切诸佛国土。彼国土中诸佛世尊未灭度者。及彼众生一切境界皆悉现前。亦闻彼佛说法音声。亦见彼刹清净庄严种种具足。如是乃至南西北方四维上下十方所有诸佛净土。一切境界明了现前。若观掌中庵摩勒果

又复世尊。以手摩彼不空见菩萨摩诃萨顶时。以佛神力及不空见本愿因缘。于一念间。即见十方无量无边阿僧祇不可数过去诸佛入涅槃者。乃至彼刹清净庄严了了分明若观手掌。又蒙佛力亦见当来诸佛世尊。清净刹土庄严具足

尔时不空见菩萨摩诃萨。以本愿力承佛威神。尽见十方三世诸佛及彼佛刹清净庄严已。为重宣此义即从坐起。正持威仪偏袒右肩右膝著地。合掌向佛。以偈颂曰

　三千世界所有水　　若人欲量皆可知 　调御丈夫天人师　　戒行深远孰能测 　须弥高广最巍巍　　羸老病人口吹散 　世尊初入于禅定　　亿百千劫难可了 　虚空足量能尽边　　四方亦可步其际 　世尊大师等正觉　　智慧甚深无源底 　虚空平等无挂碍　　可为暴风所飘动 　如来本性无烦恼　　贪恚痴毒何所居 　日轮圆满处空中　　清净光明遍世界 　如是阿罗仙种姓　　于此天众而曜晖 　又如秋月合昴宿　　威光超世挺众星 　如是满月大法王　　炎赫独出天人上 　若优昙华甚希有　　时乃一遇不世出 　诸天中天调御师　　有时而现随意感 　世尊妙手摩我顶　　金色百福相庄严 　不可毁坏悉具足　　其为利益斯若是 　世尊真言及实语　　人中法王转正轮 　普遍十方世界中　　甚为利益悉自在 　蒙世尊手摩顶时　　我见十方最上人 　如恒河中说沙数　　大威德仙众多彼 　大牟尼尊手加我　　即见诸佛如弥陀 　犹恒河中算沙数　　人中最胜众多彼 　如来慈手亲摩觉　　安乐世界我见知 　阿閦应供两足尊　　大悲光明作饶益 　我蒙世尊神手触　　尽见世间灭度尊 　于一念顷如恒沙　　大慈降伏诸根者 　世尊以手摩我时　　亦睹弥勒昔诸愿 　如彼当来一切事　　了了明白无复疑 　过去诸佛我已见　　未来现在亦复然 　十方三世诸如来　　神通德力难称说 　世尊以手摩我时　　普见十方救世者 　并睹诸佛清净刹　　我因更发最上愿 　诸佛神通难思议　　戒定智慧亦如是 　诸余功德不可说　　唯愿如今常教示 　如来下手摩我时　　即见十方诸塔庙 　众宝金色如恒沙　　具足种种微妙供 　诸佛皆具大名称　　彼彼相好充十方 　百千乐音以供养　　我见彼刹悉如是 　彼刹复有诸佛塔　　金缕间错宝颇梨 　高大过于一由旬　　端正庄严皆若此 　复见大尊诸塔庙　　众宝杂厕甚精华 　亦有住于虚空中　　常以天华散其上 　我复见彼诸胜塔　　涌出高满十二旬 　彼诸佛所名灯然　　光明遍照十方刹 　世尊以手摩顶时　　我见妙塔不可说 　彼佛各有大名称　　其间皆悉如来力 　世尊手摩我顶时　　于是得见诸佛刹 　彼或烧身或受辱　　种种行类不可宣 　各于自刹修苦行　　无有昼夜如救然 　勇猛弘誓度众生　　皆为无上菩提故 　我又睹见十方刹　　有诸菩萨常辛勤 　自剜身肉然多灯　　彼为菩提光明故 　我又复见清净身　　于诸佛前常立住 　至彼世尊涅槃已　　为求菩提大德故 　我又复见为法人　　香油灌身然灯炬 　苦身精意遍十方　　终不系心财食类 　我又更见诸丈夫　　恒舍头目及身手 　妻子王位与国城　　志令群生获安乐 　如我所见无遗余　　不可口言而宣说 　我所知见最胜等　　蒙佛威灵故遍观 　世尊威神加持故　　令我见斯希有事 　吉祥第一天中天　　我今归依最无上　

　　菩萨念佛三昧分见无边佛广请问品第八

尔时不空见菩萨摩诃萨白佛言。世尊。今此一切天人大众。既见世尊久处禅定。默无言说咸生渴仰。唯愿世尊俯就斯座。尔时世尊。闻不空见菩萨摩诃萨。为彼天人大众请已。端身正念默然许之

尔时不空见菩萨既蒙默许。偏袒右臂右膝著地。合掌向佛复白佛言。世尊。我今欲问。若圣听者乃敢发言。佛告不空见。如来应供等正觉。随汝所问当为汝说。断汝所疑令尔心喜。然是天人梵魔沙门婆罗门等皆当证知。时不空见菩萨摩诃萨承佛教已。即便白言。世尊。菩萨摩诃萨应当思惟何等三昧。应当亲近何等三昧。应当修行何等三昧。如是菩萨思惟亲近。及以修行此三昧已。现见何法而得安乐。云何当得如大海多闻受故云何当得如须弥山。菩提心安住不倾故。云何当得如大铁围山。一切外道邪论不能动故。云何当得如虚空一切法无碍故。云何当得如虚空。心无染著故。云何当得如日轮破除一切无明闇故。云何当得如月轮。白净法圆满故。云何当得如灯轮。作法光明故。云何当得如大炬。一切受阴灭故。云何当得如火聚。焚烧一切诸烦恼故。云何当得如河池泉源。一切众生随意受用故。云何当得如大船。一切众生度彼岸故。云何当得如桥梁。不没生死烦恼中故。云何当得降伏众敌。破坏魔军诸憍慢故。云何当得如波利质多罗树。为一切诸方所有众生。开七菩提华香风普熏故。云何当得如优昙钵华。希有难得故。云何当得如药王。等疗一切众生病苦故。云何当得如大医王。起大悲心愍痛众生故。云何当得如栴檀树。除众热恼作清凉故。云何当得如大云雨。等注法雨令满足故。云何当得如蜜器。能具足说一味法故。云何当得如师子吼。能与一切众生无怖畏故。云何当得如父母。等与一切众生安乐利益故。云何当得见真法。至如法性实际彼岸故。云何当得解释深趣。至实义彼岸故。云何当得巧说法辩。至能分别彼岸故。云何当得善巧说法。至具足方便彼岸故。云何当得分别了义。善知字句法故。云何当得正意正行。具知足故。云何当得统御大众。无所畏故。云何当得说如实义。入实际故。云何当得如大海。一切法同一味故。云何当得如大山。三昧安静无能动摇故。云何当得如门闑(亦云帝释幢也)。菩提心不可动转故。云何当得坚固力心志具故。云何当得具足威仪。不作虚谄故。云何当得端正身。为他欢喜说法故。云何当得最妙。最上色相故。云何当得尊贵。大姓家生故。云何当得大法王。福报功德故。云何当得具足。无量辩才故。云何当得不取著辩才故。云何当得不错辩才故。云何当得分别种种名字句辩才故。云何当得不思议辩才故。云何当得无边辩才故。云何当得解脱辩才故。云何当得同义(亦云成就也)辩才故。云何当得随他意义辩才故。云何当得渐亲近辩才故。云何当得所问能答辩才故。云何当得无问自说辩才故。云何当得不毁坏辩才故。云何当得无退转辩才故。云何当得甚深句字种种说辩才故。云何当得无量无边譬况辩才故。云何当得未证大菩提。已能具足梵音声故。云何当得第一微妙音声故。云何当得迦陵频伽音声故。云何当得师子王音声故。云何当得大龙王音声故。云何当得大牛王音声故。云何当得大钟鼓音声故。云何当得胜妙歌赞音声故。云何当得乐弦音声故。云何当得哀婉清美音声故。云何当得风云雷震音声故。云何当得甚深庄严辩才音声故。云何当得诸妙语言文字章句。真正庄严辩才音声故。云何当得甚深能大巧说音声故。云何当得种种譬喻辩才音声故。云何当得一切世间最胜供养音声故。云何当得共他论义辩才音声故。云何当得神通彼岸音声故云何当得不忘失法音声故。云何当得不缺少善法音声故。云何当得诸善根行具足他赞音声故。如是一切悉皆具足。尔时不空见菩萨摩诃萨。发如是等诸疑问已。为重宣此义。以偈问曰

　具足金色百福相　　能觉一法利无边 　最胜功德我今问　　何等三昧先应思 　如来妙智无等伦　　世间宁有加上者 　我今请尊修何定　　所获功德不思议 　天人大师上调御　　思惟是定何功德 　菩萨于此云何修　　而能安乐于一切 　云何自然多闻海　　云何守护决定心 　得住诸佛功德处　　云何如大铁围山 　是中都无恚恨心　　而能降伏诸外道 　云何无碍如虚空　　云何复得心自在 　云何如日复如月　　云何同炬亦如灯 　云何为众作光明　　云何复须观三昧 　云何解脱诸烦恼　　云何能度生死岸 　云何发心苦轮中　　独超三界无与等 　云何波利质多树　　大人相好妙庄严 　云何如彼优昙华　　勇健雄猛不出世 　云何施药不望报　　良医救苦调御师 　能除众生诸热病　　安住净戒得清凉 　云何当得如法宝　　无量功德度彼岸 　云何甚深微妙法　　犹蜜甜味妙无加 　云何得此师子音　　能令众生无怖畏 　云何等益如父母　　得彼深乐不思议 　云何能得妙辩才　　行于菩提大名称 　云何说彼最胜道　　云何而得无碍智 　云何于义能巧便　　云何妙知诸法相 　云何分别名句身　　云何世法及出世 　云何正念与正行　　云何知足具思惟 　云何多闻如大海　　云何叹佛真实德 　云何说彼诸众生　　生死根本如实际 　云何诸法无差别　　犹如大海同一咸 　云何如山定无动　　不退转心如门闑 　云何一心无余业　　但求无上大菩提 　云何具足诸威仪　　身相端严见者喜 　云何常生大姓家　　亦受法王大福聚 　云何得彼无量辩　　所有言论世莫思 　云何字句义深微　　我今请问护世者 　云何无上难得胜　　亲近真辩无遗忘 　云何同义称根性　　若问不问斯相应 　云何未证具梵音　　其声清婉甚微妙 　迦陵频伽声可爱　　大智雄猛声远闻 　云何师子大龙音　　更得深重牛王吼 　云何世尊得弦乐　　具足种种诸器声 　云何获彼甜味音　　而常演说众欣乐 　云何功德音无毁　　其出如风若震雷 　云何多种譬喻音　　能宣甚深诸言说 　云何所出善语言　　云何诸法不忘失 　云何有中获宿命　　彼诸神通云何修 　云何修行无疲倦　　遍知一切诸善法 　如是诸法不思议　　自然轮转遍十方 　世尊我皆无复疑　　是故今问归依处　

尔时不空见菩萨摩诃萨。殷勤郑重如是问已。即以神力身升虚空。于虚空中自然化作天宝华盖。庄严微妙七宝所成。谓金银琉璃颇梨马瑙车磲真珠具如是等种种宝饰。彼宝盖中雨种种华而彼众华右绕三匝住佛顶上。即彼华中以偈叹曰

　归命丈夫大调御　　无上正觉两足尊 　一切世间天人辈　　宁有可以比类者 　长夜黑暗诸众生　　愚痴颠倒堕邪道 　极尊明智世间限　　能令还复平正路 　失于清白法种子　　众生烦恼内烧心 　胜尊犹如世父母　　能令安止白法处 　遗丧善法深利人　　后世方将可怖畏 　最尊成就大慈行　　为诸众生真导师 　一切众生无善利　　无有覆护无救者 　希有大悲教世师　　世尊真为作救护　

尔时华中说是偈已。彼华方至如来足上。须臾即飞遍往三千大千世界。遍诸佛前施散供养。彼宝盖中复出栴檀末团大如车轮至如来身忽然不现。而彼栴檀香气微妙。充满三千大千世界。所有众生得闻此香。皆悉受于上妙快乐。犹如菩萨入第四禅。尔时不空见菩萨摩诃萨。示现如是神通事已即白佛言。世尊。是诸菩萨摩诃萨等。云何当得如斯智慧。所谓大智慧。速疾智慧。机捷智慧。猛利智慧。无相智慧。巧入智慧。甚深智慧。广普智慧。无畏智慧。圆满智慧。云何复得不可算数不可称量诸妙善根。所谓心如金刚。善根穿彻一切法故。心如迦邻提衣。柔软善根能作业故。心如大海。善根摄诸戒聚故。心如平石。善根住持一切事业故。心如山王。善根发生一切善法故。心如大地。善根负持众生事业故。得心不随他行。善根远离非法教诲故。得心善修行。善根一切法安住故。得不坏信善根。于诸如来所行之处不疑惑故。住一世界自然遍见十方诸佛。亦闻彼佛宣说妙法。复见菩萨声闻大众。又睹佛刹清净庄严受用等事悉无疑故。乃至摄受决定善根。于一切时自利利他故。世尊。如我今者实为自利。复欲利益诸众生故。请问如来也。世尊。我今复为弘广众生净信心故。请问如来也。世尊。我今复为彼诸菩萨摩诃萨辈。具足圆满不思议善根故。请问如来也。世尊。我复为斯被大精进弘誓铠甲诸大菩萨摩诃萨故请问如来也。世尊。有诸菩萨摩诃萨辈。于生死中发大精进。为一切众生而亦不取众生之相。然是菩萨摩诃萨虽于生死烦恼中。长夜度脱一切众生。而实不住生死烦恼想。世尊。我为如是诸众生故。请问如来也。世尊。有诸菩萨摩诃萨等。行慈悲时于诸众生都无嗔恨。设诸众生诃责骂辱楚挞挝打种种苦迫。如是菩萨于众生所终无报答。乃至不起嫌心不失本愿。无异分别及余思惟一心修行大慈大悲。世尊。我为如是住于大乘诸菩萨故。请问如来也。世尊。有诸菩萨摩诃萨辈。为众生故欲舍己乐及诸乐具。欲受一切炽然大苦。发如斯念。我当云何令一切众生得最胜乐。令一切众生得大法明。世尊。彼诸菩萨如是念时凡所有物。若内若外。无不施者。无不益者。无不饶者。世尊。我为如斯诸菩萨故。请问如来也。世尊有诸菩萨摩诃萨辈。被著如是精进铠时。发如斯念。我今当应为一一众生。于恒河沙劫住大地狱受诸苦恼。犹入出息不以为苦。亦不退没菩提之心。世尊。我复为是诸菩萨故。请问如来也。世尊。有诸菩萨摩诃萨辈。被著如是精进铠已。发如斯念。我今当为一切众生。执诸事业厮役服勤。种种承事不以为苦。于是或为奴婢。或为仆隶。或为傧从。或为弟子。我应如是乃至为作种种眷属成熟众生。世尊。我复为是诸菩萨故请问如来也。世尊有诸菩萨摩诃萨辈。为一切众生故。发大勇猛修诸苦行。舍身手足头目髓脑。或时节节支解其形。析骨消髓不以为苦。无有休懈。方更炽然于阿耨多罗三藐三菩提事。世尊。我为如斯诸菩萨故。请世尊耳。尔时不空见菩萨摩诃萨。如是问已。为重宣此义。以偈颂曰

　我问天师诸胜智　　大智彼等云何成 　云何速智及捷疾　　利智聪明能通达 　何因得彼甚深智　　尽无边智为我宣 　弘广普遍一切智　　是为最胜求菩提 　云何当得无怖畏　　具足善巧为我说 　云何而得金刚心　　一切法中无疑惑 　云何得是柔软心　　戒行清明净如海 　云何如山不动转　　菩提决定愿庄严 　云何行行不随他　　于义明了得安住 　云何而得不坏信　　诸佛所作无复疑 　云何得彼生念智　　住于一界现十方 　遍睹诸佛及闻法　　并大集众亦明了 　其身不离于一刹　　而能供养十方尊 　妙华众香及涂香　　诸余众具难可说 　心住此刹无他缘　　身现十方无量土 　亲承奉事彼诸佛　　悉由神通力无边 　无请我今为行慈　　住于惭愧修行者 　不自利己常益他　　为斯我请大名称 　诸有发心求佛智　　善根成熟不思议 　如是三昧云何修　　我故为彼问无著 　被此忍铠为众生　　我要当拔诸重苦 　彼等已离众生想　　为斯故问正觉真 　彼辈常住平等心　　观察众生无异想 　常能成就慈悲者　　我为彼故问如来 　是中应行何等法　　速得如是不思议 　所得功德无有边　　我为彼故请调御 　被弘誓铠勇猛人　　为一众生恒沙劫 　大地狱中受焰苦　　善哉安乐诸众生 　彼等无睡亦无疲　　内外诸物无不施 　如是摄受众生者　　我今为彼同普观 　呵责毁辱及捶骂　　身受煎迫众事苦 　为他奴婢及仆隶　　皆由斯辈请世尊 　无量百千数亿头　　有来求索皆能舍 　当舍头时极欢喜　　为求无上妙菩提 　为诸众生而更舍　　手足及以身余肢 　救解失道众生类　　除拨生死还正路 　又施妻妾及男女　　七宝珠玉及金银 　亦舍上妙众器具　　我为彼故问如来 　舍身命财无厌倦　　长夜听说不疲劳 　心常寂灭行头陀　　我以彼故问正觉 　真实妙语恒系心　　粗鄙恶言闻即离 　而于他所无嫌恨　　我缘彼故咨自在 　常以慈心观众生　　其犹父母爱一子 　而于怨亲行平等　　故我为彼请人王 　现有如斯诸功德　　然我今日以宣陈 　其或未具诸众等　　我亦为是咨问佛 　世尊我今有善根　　初发问时便克获 　藉此菩萨诸功德　　速证寂静三昧王　

大方等大集经菩萨念佛三昧分卷第六 大方等大集经菩萨念佛三昧分卷第七

　　　　隋天竺三藏达磨笈多译

　　赞三昧相品第九

尔时世尊。赞不空见菩萨摩诃萨言。善哉善哉。不空见。汝于往昔乃能供养无量无数诸佛世尊。于诸佛所种诸善根。具足修行诸波罗蜜。一切法中所作已办。而常为彼诸众生辈。作不请友为行大慈。成就正信诸众生故。请问世尊如斯大义。为被大铠诸众生故。请问世尊如是大义。为不动不退大菩提心诸众生故。请问世尊如斯大义。为不坏信意诸众生故。请问世尊如斯大义。为发弘广大愿庄严诸众生故。请问世尊如斯大义。为不思议善根诸众生故。请问世尊如斯大义。为著不思议铠甲诸众生故。请问世尊如斯大义。为超越三界诸众生故。请问世尊如斯大义。为专精实义诸众生故。请问世尊如斯大义。为随顺大智诸众生故。请问世尊如斯大义。为乐甚深法行诸众生故。请问世尊如斯大义。为重布施诸众生故。请问世尊如斯大义。为重开示诸众生故。请问世尊如斯大义。为一切能舍内外身财诸众生故。请问世尊如斯大义。为成就最上无上戒聚诸众生故。请问世尊如斯大义。为深忍相应诸众生故。请问世尊如斯大义。为勇猛精进诸众生故。请问世尊如斯大义。为得深禅定诸众生故。请问世尊如斯大义。为深重智慧诸众生故。请问世尊如斯大义。为以资财方便巧摄一切诸众生故。请问世尊如斯大义。又为心若金刚诸众生故。为心如门闑不动不转诸众生故。为心如净水无有尘垢诸众生故。为心如迦耶邻提衣诸众生故。为乐入深义诸众生故。为尊重正法诸众生故。为舍担能担诸众生故。为不惜身命诸众生故。为不乐一切世间有为诸众生故。请问如来如是大义。不空见。汝于今者能为如斯诸大菩萨摩诃萨辈。请问如来如是义耳。尔时世尊。复告不空见菩萨摩诃萨言。不空见。汝应谛听善思念之。吾当为汝广分别解说。时彼不空见菩萨摩诃萨即白佛言。善哉世尊如蒙圣说一心谛受。佛言不空见。有菩萨三昧。名念一切佛菩萨。当应亲近修习观察思惟。如是三昧既能修习。观察思惟此三昧已。则得增广成就现前安乐法行故。则得增广无贪善根故。则得增广无嗔善根故。则得增广无痴善根故。则得具足惭愧故。则得成就神通故。则得圆满一切佛法故。则得清净一切佛土故。则得天降下生具足故。则得入胎具足故。则得住胎清净具足故。则得母生微妙清净具足故。则得家生清净具足故。则得诸根微妙清净具足故。则得大人相清净具足故。则得诸妙好清净具足故。则得出家具足故。则得最上寂静具足故。则得大寂静具足故。则得诸通具足故。则得为一切众生作归依具足故。则得多闻具足故。则得世间出世间法具足故。则得一切诸法住处具足故。则得巧妙方便知出世法具足故。则得善通达一切诸法具足故。则得巧知前际后际法相具足故。则得善巧庄严文字句义具足故。则得智慧具足故。则得微妙神通具足故。则得巧转变心具足故。则得善教示他具足故。则得为他众生及富伽罗。胜负白黑上下满缺增损胜力具足故。则得是处非处具足故。则得未成阿耨多罗三藐三菩提趣向具足故。则得正行具足故。则得意具足故。则得自在具足故。则得神通具足故。则得尊胜大家具足故。则得大姓具足故。则得端正具足故。则得大威具足故。则得大光明具足故。则得作诸功德具足故。则得大功德具足故。则得大人牛王具足故。则得令他欢喜音具足故。则得令他深欢喜音具足故。则得微妙音具足故。则得梵音具足故。则得相应辩才具足故。则得无诤辩才具足故。则得无著辩才具足故。则得称实辩才具足故。则得种种辩才具足故。则得一切言音辩才具足故。则得所生不离诸佛世尊而常恭敬供养具足故。则得离边地生具足故。则得常生中国具足故。则得遍游诸世界礼拜承事诸佛世尊咨请论义具足故。则得成就无量无边功德具足故。则得一切菩萨功德庄严具足故。乃至则得菩提树下道场庄严具足故。尔时世尊。为重宣此义。以偈颂曰

　不空见斯胜三昧　　如我今住智德中 　其有菩萨能修行　　彼见十方一切佛 　当即速获诸神通　　因是复睹清净刹 　遂能下生妙具足　　入胎具足亦复然 　住胎之时无有比　　母最清净胜家生 　一切相好咸具足　　亦当修彼诸行法 　舍家出家离众欲　　捐弃人欲及与天 　彼为世间求菩提　　所生常有诸甘露 　亦得诸通及神足　　转智圆满彼世间 　多闻总持大德人　　行行斯由多闻海 　统诸大众义明了　　巧知众生方便学 　诸法行处皆悉知　　世间之法及出世 　智人所知智具足　　远离诸业及痴恼 　有为之法尽皆舍　　而常亲近于无为 　常以天眼观众生　　复用天耳听闻法 　宿命明白知过往　　他心善达前人意 　神通变化自在游　　心能巧转随所因 　得大名闻行佛国　　能广利益诸世间 　明达是处及非处　　一切诸法靡不知 　深照净法及垢染　　以常修习胜三昧 　能得正行具足人　　彼之智慧实无比 　具正思惟大威德　　亦得安住正修行 　复生大家及尊姓　　众事端严见者喜 　彼虽处于有为中　　所作功德无能坏 　所生常受大功德　　往来多作人中王 　或为忉利释天尊　　时作光天及梵主 　凡所出声悉无比　　梵天妙响师子音 　诸龙美音遍行中　　大功德声牛王吼 　备于弦乐及歌声　　迦陵频伽音精妙 　能会义理令众欢　　以获三昧故得然 　善出精雅及好声　　多用爱言悦一切 　深婉妙音并善语　　彼声常有未曾绝 　行步举动若龙王　　普放电光照一切 　降雨滂洽于大地　　是谓龙德难称量 　如是人龙所游处　　住斯妙定胜神通 　无量无数诸化身　　遍诸佛前等供养 　偈颂譬喻诸种作　　言词雅正理趣安 　彼常法乐与众生　　得是胜定故无碍 　所生不离于诸佛　　亦见菩萨及圣僧 　恒居利益无难处　　成就三昧照十方 　欲遍诸佛有咨论　　或生无量难思刹 　现前供养一切佛　　成就三昧故若斯 　如是功德不可说　　超过数表绝称量 　道树等觉恒俱生　　诸佛咨嗟唯此定　

　　菩萨念佛三昧分正观品第十

尔时不空见菩萨摩诃萨白佛言。世尊。若诸菩萨摩诃萨欲得成就诸佛所说菩萨念佛三昧者。彼菩萨摩诃萨应当亲近修习何法。能得成就思惟三昧耶。尔时世尊。告不空见菩萨摩诃萨言。不空见。若诸菩萨摩诃萨欲得成就诸佛所说念佛三昧。欲得常睹一切诸佛。承事供养彼诸世尊。欲得疾成阿耨多罗三藐三菩提者。当住正念远离邪心。断除我见思惟无我。当观是身如水聚沫。当观是色如芭蕉虚。当观是受如水上泡。当观是想如热时焰。当观是行如空中云。当观是识如镜中像。菩萨若欲入是三昧。当应深生怖畏之想。当念远离讥嫌。免他诃责。当念除去无惭无愧成就惭愧。当应成就奢摩他毗婆舍那。当应远离断常二边。常念一心精勤勇猛除去懈怠。发广大心常念观察三解脱门。常念先生三种正智。常念断灭三不善根。常念成就诸三昧聚。常念成就一切众生。常念等为众生说法。当观四念处。所谓身念处受念处心念处法念处。当念四食过患。所谓抟触思识等。于是食中生不净想。当念四无量。所谓修于大慈。行于大悲。安住大喜。具足大舍。当念成就诸禅而不味著。然复思惟一切诸法。常念不惜其身不保其命。舍身及心摄受多闻。念如是法。应如是护不得诽谤。多闻法财如所闻法如义受持。于诸佛所起尊重心。又于法僧生肃恭意。亲善知识远离恶友。除灭世间无义语言。不著世乐不舍空闲。住于一切生平等心。于诸众生无有退没。无损害心亦无妒嫉。于一切法起称量心。不作罪恶心无垢染。一切诸法无处可得。常求甚深广大经典。于中恒起增上信心。莫生嫌疑无为异意。如是经典最胜广大。常念诵持常思演说。何以故。是为诸佛世尊道法。独能生成佛菩提故。于当来世得彼无量诸佛功德。应当为他如法宣说。降伏憍慢莫乱正闻。恭敬尊重供养是法。舍诸欲求息诸诤竞。除诸睡眠灭诸疑网。殄绝迷惑明识我见。不事戏论远离尼干邪命自活遮罗迦波梨婆阇语言论等。常应善住檀波罗蜜中。圆满尸波罗蜜。常念羼提波罗蜜。不舍毗梨耶波罗蜜。游戏禅波罗蜜。具足般若波罗蜜。弃舍身命无爱惜心。如四大性不可改变。如于地界起平等心。水火风界亦复如是。成就身业心意精勤。无不活畏不贪衣食汤药床铺房舍殿堂一切众具。乐行头陀常住知足。不求利养不事名闻。凡是爱著悉灭无余。观四念处断四颠倒。不念恶刺永度四流。修四如意住四威仪。当具五根亦增五力。应灭五盖不用五情。远离五浊成五解脱。得入内自思惟。广大圣智正观五阴。不行六尘降伏六根。亡灭六识断绝六受。除六渴爱行六念处及六智分法。于六通中常求利益。修七觉分通达七界(七界谓害界恚界出界欲界色界无色界及灭界故)。灭除七使及七识住。离八怠惰除八妄语。明了世间八法所因。应得八种大人觉法。证八解脱修八正道。亲近思惟广大分别。专精远离九众生居。灭九种慢捐弃九恼。常思九种欢喜等法。亲近修习九次第定。终不念行十种恶业。而勤造作十善业道。常求如来十种力智。不空见。我今为汝略说如是菩萨摩诃萨念佛三昧法门。诸所当得大利益事。若有菩萨摩诃萨应当修学念佛三昧。如是修者名报佛恩。思惟是者即不退转于阿耨多罗三藐三菩提。亦当满足彼诸佛法。乃至能为一切众生作大依止。亦令成就无上种智故。不空见。斯诸菩萨摩诃萨有大智故。乃能思惟非彼声闻辟支佛人得观察也。不空见。若人于此念佛三昧。或时亲近思惟修习。若受持若读诵。若书写若教书写。若教读诵受持若少开发。若为解说若能广宣。彼虽少时勤苦疲劳然其所作终不虚弃。必获果报得大义利。不空见。彼菩萨摩诃萨以为他受持法故。速得不退阿耨多罗三藐三菩提。于当来世决定作佛。不空见。当知如是念佛三昧。则为总摄一切诸法。是故非彼声闻缘觉二乘境界。若人暂闻说此法者。是人当来决定成佛无有疑也。尔时世尊。为重宣此义。以偈颂曰

　若人欲修此三昧　　能念一切诸如来 　彼既思惟是法门　　诸非法处当远离 　亦当远离无惭愧　　破除断见及与常 　复应安住三空门　　当念勤修解脱智 　既拔三种不善根　　即亦思惟三善本 　若知观察三受处　　得斯妙定良非难 　若人欲求胜三昧　　先应持戒后修智 　自然远离诸邪见　　亦无戏论及语言 　次第观受斯皆苦　　然后观察生灭心 　若人思惟三昧时　　当应深念出世事 　诸法有疑咸悉除　　得此三昧甚为易 　亦应善通四念处　　先当观身不暂住 　恒求解脱及禅定　　不爱寿命岂惜身 　弗以多闻陵侮人　　宁当诽谤于正法 　闻正法已能思惟　　昼夜受持身所诵 　尊重诸佛深敬法　　承事僧众不敢轻 　善知识所常念恩　　远离一切诸恶友 　不与恶人同坐起　　除彼为众说法处 　为求最上菩提故　　终勿舍离阿兰若 　一切众生皆平等　　于诸法中莫分别 　欲求彼法真实际　　诸法相中无著心 　彼轻慢意悉能除　　不久必得此三昧 　明识我见及疑心　　亦当觉察诸调戏 　不得起于恶欲意　　应灭诤竞与睡眠 　若不学彼外道法　　诸是戏论自然除 　但能随顺佛法言　　求此三昧须臾获 　常行布施及戒忍　　勇猛精进无倦时 　恒处禅思及智慧　　自然得斯三昧行 　能施头目无爱畏　　舍余诸物终不疑 　彼趣菩提无艰难　　亦速获斯凝静定 　若能持心如大地　　又同水火及与风 　更等虚空无边崖　　彼人速得此禅定 　若有精诚身口意　　彼不贪食及衣财 　其于众具既无求　　能如是修证三昧 　应常专念四正勤　　亦当成彼诸神足 　速须远离颠倒想　　烦恼棘刺先断除 　当念杜绝四流河　　亦思干消诸渴爱 　具足五根及五力　　分裂破坏五盖衣 　五种欲事不俱怀　　内心幻伪亦宜舍 　复当愿求五解脱　　思惟五身三摩提 　应速观知五阴处　　正心和敬于六缘 　彼不恭慎应远离　　亦当减损六触身 　于六受处心正观　　常念断除六种爱 　复以六通成就世　　亦修六念及智明 　勤求七觉七圣财　　必须舍彼疑惑处 　欲得三昧恒若斯　　渐当散灭诸烦恼 　彼常远离七识住　　斯八颠倒亦拔除 　若能住于八正道　　自当速证此深定 　恒住八大丈夫行　　复以八解自娱心 　不染八法离世间　　获最胜智当不远 　于他人所无嗔心　　先应除此九种慢 　思九欢喜根本法　　得彼次第九种禅 　绝此十恶不善因　　应修智人十种善 　若能修行十种力　　得是三昧终无难 　当念摄持诸善法　　放舍不善众恶缘 　前后勤求彼正念　　证此三昧岂能久 　若住如是三昧已　　当转智力不思议 　遍见诸佛金色身　　所生常得闻正法 　若欲见彼诸世尊　　或已灭度及现在 　当来一切愍世者　　应思惟此胜三昧　

　　菩萨念佛三昧分思惟三昧品第十一之一

尔时不空见菩萨摩诃萨白佛言。世尊。若诸菩萨摩诃萨念欲成就诸佛所说念佛三昧者。云何思惟而得安住。佛告不空见菩萨言。不空见。若诸菩萨摩诃萨必欲成就是三昧者。先当正念过去所有诸如来应供等正觉。次念现在所有诸如来应供等正觉。次念未来所有诸如来应供等正觉。彼如是念一切三世十方世界中。是等一切诸如来应供等正觉明行足善逝世间解无上士调御丈夫天人师佛世尊。天降成就。入胎成就。住胎成就。出胎成就。出家成就。诸功德成就。诸根成就。诸相成就。诸好成就。庄严成就。戒品成就。三昧成就。智慧成就。解脱成就。解脱知见成就四无畏慈悲成就。喜舍成就。惭愧成就。威仪成就。诸行成就。奢摩他成就。毗婆舍那成就。明解脱成就。解脱门成就。四念处成就。四正勤成就。四如意足成就五根成就。五力成就。觉分成就。正道成就。往昔因缘成就。双教示成就。诸通教示成就大通教示成就。戒品成就。一切三昧成就。无碍利益成就。为他利益无碍成就。一切善法成就。清净色成就。清净心成就。清净智成就。诸入成就。金色百福成就。时彼菩萨念诸如来如是相已。复应常念彼诸如来应供等正觉。心无动乱。亦当安住无所著心。心无著已彼复应作如是思惟。是中何等名曰如来。为当即色是如来耶。为当离色是如来乎。若以色法为如来者。彼诸众生皆有色阴。一切众生应是如来。若以离色为如来者。离色则是无因缘法。无因缘法云何如来。菩萨如是观知色已。次复观受。彼时更作如是思惟。为当即受是如来耶。为当离受是如来耶。若即受法为如来者。彼诸众生皆有受阴。一切众生应是如来。若离受法为如来者。离受则为无因缘法。彼无缘法云何如来。彼既如是观色受已。乃至观识亦如是。时彼菩萨复如斯念。若此诸阴非如来者。岂彼诸根是如来乎。如是念已则先观眼。为当即眼是如来耶。为当离眼是如来乎。若即彼眼是如来者。一切众生皆有是眼。一切众生应是如来。若离彼眼是如来者。离眼则为非因缘法。彼非缘法云何如来。菩萨如是观察眼已。观耳观鼻乃至观意亦如是。时彼菩萨复如斯念。若此诸根无如来者。岂彼诸大有如来乎。如是念已则先观地。为即地界是如来耶。为离地界是如来乎。若即地界为如来者。彼内外法皆属于地。如是地界应是如来。若离地界为如来者。离地即为无因缘法。彼无缘法云何如来。彼既如是观察地界。乃至观彼水火风界亦如是。而彼菩萨能作如是正思惟时。不以色观察如来。不离色观察如来。如是不以受不离受。不以想不离想。乃至不以识不离识。观察如来亦如是。又彼观时亦不以眼观察如来。不离眼观察如来。如是不以耳不离耳。不以鼻不离鼻乃至不以身意不离身意。观察如来亦如是。又彼观时不以色观察如来。不离色观察如来。如是不以色不离色。不以声不离声。乃至不以触法不离触法。观察如来亦如是。又彼观时。不以地观察如来亦不离地。观察如来如是。不以水不离水。乃至不以风不离风。观察如来亦如是。彼菩萨如是观时。即能于彼一切法中。善通达知明了无碍。尔时彼菩萨复应当作如是思惟。是中更以何等真法。而能得彼阿耨多罗三藐三菩提。为以身得菩提耶。为用心得菩提乎。若身得者。而今此身无觉无识顽痴无知。譬如草木若石若壁。然彼菩提非色非身非行非得。不可见闻不可触证。此身如是。云何能得成就菩提。若心得者而即此心本自无形无有相貌。不可见闻不可触证不可执持。犹如幻化。菩提如是亦无有心无有触对。不可见闻不可知证。此心如是。云何能得成就菩提。不空见。是为菩萨正念思惟。不以身心亦不离身心。而能证得阿耨多罗三藐三菩提耶。佛言。不空见。然彼菩萨常应如是观察思惟。若能如是观诸法时。即得安住于正法中。心无迁变不可移动。当知尔时具足菩萨摩诃萨法。自然远离不善思惟。速疾成就阿耨多罗三藐三菩提。正觉平等真实法界。尔时世尊。为重明此义。以偈颂曰

　过去未来诸世尊　　现在一切遍见者 　冥心空寂行慈爱　　欲睹诸佛无艰难 　往昔诸佛大威光　　怜愍世间等与乐 　彼念人中分陀利　　调御丈夫功德满 　更念下生及入胎　　住胎尊母皆具足 　思彼生家众妙相　　当见等觉弗为难 　亦念诸好胜庄严　　及彼本愿先所行 　微言妙义初中后　　彼皆善逝解脱身 　住解脱门及供养　　正勤与彼四神足 　应念诸根具满者　　力菩提分亦复然 　若念诸佛解脱尊　　不久当到胜寂地 　一切世间利益念　　善法功德难思量 　妙色及与清净心　　复思世尊众好分 　金刚身体百福相　　当知如来诸念满 　何得法中名如来　　正当观察无边处 　诸佛非色复非受　　非彼想行非识心 　如是等法非如来　　正见智人亦应体 　亦非离彼是诸佛　　应供善逝但有名 　诸佛非眼非耳鼻　　非舌身意及法等 　亦非离彼为如来　　正觉庄严惟名耳 　唯有大名无真佛　　离名何处有实者 　智人若知尽和合　　当取等觉实非难 　若以诸阴为如来　　彼诸众生皆有阴 　众生即应是诸佛　　以阴平等斯共有 　不以色等为诸佛　　亦不离阴名如来 　无量数劫正思惟　　不思议智乃成就 　身如草木及石壁　　菩提无色寂无生 　亦无顽身及草木　　云何说身证菩提 　是心无相复无形　　菩提非心亦无状 　非身非心能得证　　亦非无证难思议 　是为最胜寂静地　　外道于中皆荒迷 　若于此法求正勤　　必当速得是三昧　

大方等大集经菩萨念佛三昧分卷第七 大方等大集经菩萨念佛三昧分卷第八

　　　　隋天竺三藏达磨笈多译

　　思惟三昧品之余

尔时不空见菩萨摩诃萨复白佛言。世尊。菩萨摩诃萨当何证知舍离我见耶。佛言。不空见。若诸菩萨摩诃萨得证知时。无有住著则离我见。如是菩萨虽无住著。而能为彼一切世间天人众生作大利益。云何利益。所谓为大法明然大法炬。吹大法蠡。击大法鼓。奋大法鞀。乘大法船。设大法桥。方当欲渡一切众生出于生死四流瀑河。置于涅槃无为彼岸。即当观察是身本性。次当观身不净臭秽腐烂痈脓屎尿盈溢。是身无常不暂停住。破坏枯槁不可长久。诳惑小儿危脆不坚。犹水沫聚户虫充满。筋骨相辅空负而行。无实用处。或经百年及百千岁。纵八万劫一切乐具。守护长养终归堕坏。此身长夜不离烦恼不出颠倒。恒为诸恶鸟兽食啖。又亦常与地狱饿鬼畜生共行。生死往来受诸苦恼。或为奴隶种种苦事。常系于他不得自在。而彼所生云何当能见苦断集证灭修道。今我此身但是虚空。诳曜愚痴无一坚法。以是我今当应持此一切身分施诸众生。若有众生宝重己身。我当为彼放舍身命。若有众生须我精气。我当给与彼之精气。若有众生须我肉者。我当以肉供奉彼等。何以故。宁我先施令彼得食。无容不施使彼自食。今我以此净心布施。所获善根愿即灭除我见根本。而彼菩萨如是观时不著我见。灭我见已然后舍身。令众生用为惜命者弃舍命根。须精气者授以精气。须肉食者便以肉施。若有众生须其力用。即时为奴充彼驱策。不空见。以是因缘彼菩萨摩诃萨。除舍我见。不住我见。证知我见。而能于此不牢固中求牢固身。不空见。譬如都城邑聚村落之中。多有童男或多童女。自舍出已至河岸边见水沫聚。以彼水沫更相嬉戏。所谓破坏水沫分段磨灭。令其消散无有遗余。而彼沫聚不作是念。谁于今日能分散我。是沫虽坏无恼恨心。不空见。如是菩萨摩诃萨。自观己身无常破坏。如彼沫聚不可长久。当知是人得此三昧。疾成阿耨多罗三藐三菩提。尔时世尊。为重明此义。以偈颂曰

　若能远离我见者　　一切无有住著处 　为利世间天人故　　当证难见大菩提 　彼若厌身诸不净　　痈疮所处脓血流 　此身变坏不坚牢　　无常羸劣斯破法 　暂住如幻无实体　　犹彼聚沫空无真 　长夜养育终无宜　　鸟狗斯食最可恶 　虽以众具供赡之　　是身会当归败灭 　既不能得牢固法　　经无量劫唯有苦 　地狱畜生饿鬼苦　　饥渴众恼恒炽然 　世间催切超百罗　　初不觉知彼如实 　我身今日自空虚　　不常之体须臾变 　谓诸众生食肉者　　精气仆役我甘为 　我思此时常发言　　其有食肉及精血 　我为其故今放舍　　任从啖食我此身 　当令一切宝身者　　悉得观我舍斯命 　我今躯命不敢爱　　愿速成彼三摩提 　犹如彼沫常破坏　　未曾起一嗔恨心 　今我此身如沫团　　岂有生于嫌怨事 　若能观身如水沫　　此人必定求菩提 　非但得奉十方尊　　彼当速获胜三昧　

　　菩萨念佛三昧分示现微笑品第十二

尔时世尊怡然微笑。诸佛世尊法如是故。即微笑时。世尊口放种种光明。所谓青黄赤白金色颇梨。其光远照上至梵宫。而复还下右绕三周入世尊顶。时尊者阿难见斯事已即从座起。整理衣服右膝著地。合十指掌向佛世尊。以偈问曰

　最胜世尊非无因　　今现微笑当有以 　世间调御应为说　　而复微笑何因缘 　金刚色体百福身　　由证真如能利益 　一切世间所归依　　今此微笑有何缘 　世尊无上亦无比　　何处当有能超胜 　功德备具无可毁　　今斯微笑有何缘 　一切世间皆归趣　　调御丈夫今当宣 　谁于今日获大利　　世尊无何微笑者 　今日谁当受大位　　今日谁得真福聚 　今日谁为安隐王　　能致世尊是微笑 　一切世间所归依　　天人大师今应说 　若闻佛尊斯妙音　　天人欢喜众圣赞　

尊者阿难设斯问已。于是世尊告阿难曰。阿难。我当说是正念三昧法门义。时此大众中有三万人。远离尘垢得法眼净。复有八万亿百千那由他诸天子。远尘离垢得法眼净。复有三万比丘比丘尼众得阿那含果。复有三万比丘比丘尼优婆塞优婆夷得无生忍法。复有三万众生发阿耨多罗三藐三菩提心。此辈皆于星宿劫中成等正觉。此即前发菩提心者是也。复有九万亿那由他菩萨摩诃萨。安住菩提无有退转。此辈当来皆得成佛。彼诸世尊有四种号。或号光明。或号毗卢遮那。或号释迦牟尼。或名日月岁星。有如是等诸种名号。随其刹土出现于世。复有九十二亿百千那由他众生。但发声闻心。是辈未来皆证声闻果

尔时世尊知是事已。以净天眼过于人眼。观察十方见九十亿百千那由他诸佛世界。应作如是大利益故。更出殊大微妙之声。遍此三千大千世界。咸得闻已。然后及彼诸佛国土。所有众生亦皆得闻。然后复从眉间白毫相中。放大光明名无边威。此光遍照十方佛国。令无量亿百千那由他众生得须陀洹果。斯陀含果阿那含果。阿罗汉果。复有过于前数众生发阿耨多罗三藐三菩提心。彼等当来皆得不退转于阿耨多罗三藐三菩提。然后于彼十方国土皆得成佛。号曰难伏如来应供等正觉出现于世。尔时世尊。为重宣此义。以偈颂曰

　过百千数无减少　　三种三十复九十 　如是一切见菩提　　彼为发心利益故 　彼满十千诸众生　　复三万智得净眼 　闻已正思等正觉　　解脱人身诸恶道 　复过八亿那由他　　诸天获于圣净眼 　以闻如来妙音故　　永灭恶趣无遗余 　得忍三万亿由他　　发心即离三恶道 　彼辈当来悉成佛　　其犹盛春草木敷 　复有三万亿众生　　从座而起发大心 　以此威德当成佛　　于大地上利世间 　复有六万诸天子　　皆发无上菩提心 　彼等斯同弥勒尊　　以修乐因证乐处 　以是因缘天人师　　为斯广大故微笑 　我已宣扬微笑旨　　阿难当知此笑缘　

　　菩萨念佛三昧分神通品第十三之一

尔时不空见菩萨摩诃萨白佛言。世尊。云何当知菩萨摩诃萨住于惭愧。远离于彼无惭愧已。然后当得此三昧耶。尔时佛告不空见菩萨言。不空见。若有菩萨摩诃萨常行惭愧。而是菩萨行惭愧时。或能造作种种恶事。所谓身恶行时即生惭愧。口恶行时亦生惭愧。意恶行时亦生惭愧。起嫉妒心亦生惭愧。起懈怠心亦生惭愧。于诸如来所亦生惭愧。于大菩萨摩诃萨所亦生惭愧。于住菩萨乘诸众生所亦生惭愧。于声闻乘人所亦生惭愧。于辟支佛乘人所亦生惭愧。于人天所亦生惭愧。云何惭愧。所谓常愧于他亦惭自身。住于一切不善法中故常惭愧。住惭愧已远离一切无惭无愧。除灭不善思惟善事。荷负重担体性清净。终无毁犯他不能谤。而是菩萨常能具足无毁身业。亦能具足无毁口业。亦能具足无毁意业。具足斯已。然后乃能住是三昧。住三昧已。常不远离见一切诸佛。常不远离听闻诸佛所说妙法。常不远离恭敬供养一切圣僧。具足如斯已。然后乃能疾成阿耨多罗三藐三菩提

复次不空见。我念往昔过无量无边阿僧祇劫。时有大劫名曰善来。于彼善来劫中。后有第三劫名曰宝炬。不空见。彼于劫中复有小劫名九庄严。于彼时中名多劫浊。复次有劫名曰千岁。彼中有转轮王。名善观作。而彼善观作王。宿植德本具大威德。不空见。时善观作王所居大城。名曰净华妙香充满。其城东西广六十由旬。南北长七十由旬。墙壁周围有一千二百重。彼城身量纯以真金。众具庄严间用七宝。不空见。汝今欲知净华香城善观作王。果报众具庄严殊丽如先所说。无边精进王。善住大城无差异也。不空见。彼城北面有一内门。名曰华鬘门。外有园名曰无畏。其园纵广四十由旬。周匝皆有七宝树林而为围绕有一大池形量方广面十由旬。八功德水弥满其间。如忉利天镘陀吉尼池也。彼池四面周匝皆有宝多罗树。其金多罗树银为花果。银多罗树琉璃华果。如是乃至真珠多罗树金为华果。如善住城一等无异。复次不空见。当尔之时有佛世尊。号鸯耆罗娑(隋言分味)如来应供等正觉明行足善逝世间解无上士调御丈夫天人师佛世尊。出现于世。不空见。时彼鸯耆罗娑如来。处游居止无畏园中。与大比丘众九十九亿百千那由他人俱。前后围绕皆阿罗汉。诸漏已尽无复烦恼。皆得自在心善解脱。慧善解脱。所作已办捐舍重担。尽获己利不受后有。随顺正教达于彼岸。不空见。时彼鸯耆罗娑如来应供等正觉。于晨朝时著衣持钵。与九十九亿百千那由他声闻大众。左右围绕入净华香城。不空见。时彼善观作王知彼世尊晨朝入城。即自庄严乘大调象。名曰乐手。与无量亿百千那由他众前后导从。自彼净华香城而出。为奉迎彼佛世尊故。不空见。时善观作王既遥见彼鸯耆世尊寻路而来。光仪端远状若金山。诸根寂静神志和穆。已达第一调柔彼岸。犹如大龙降伏一切。亦如大象所为自在。又如大池澄清映彻。如是见已。自乘而下进诣世尊。头面作礼右绕三周而启白言。唯愿世尊。受我明朝所设供养。复次不空见。时彼鸯耆罗娑如来应供等正觉。闻善观作王如是请已。为诸众生作利益故默然受请。复次不空见。时善观作王闻彼世尊许纳其请。即于斯夜速命厨官。严办众种上味美食。人间所有靡不毕具。于净华城平治道路。以诸香泥涂饰其地。所在街巷建立宝幢。妙善名幡处处罗布。兼列种种金宝器具。又用上妙牛头栴檀。以为香水洒散其地。复以种种末香种种散华。上撤于佛而为供养。然后于彼如来应等正觉前。烧种种名香。积种种华鬘而为供养。又以种种歌颂赞叹偈句法言而为供养。又作种种上妙乐音及诸玩具而为供养。彼王如是作诸供养。然后奉献上妙饮食。供养世尊及比丘众。复次不空见。尔时彼善观作王。广设如是微妙第一最上众具。满足供养鸯耆如来应供等正觉已。更于异时庄严大驾。躬自率彼无量千数诸众生等。诣无畏园。至彼鸯耆如来应供等正觉所。顶礼尊足已而白佛言。世尊。今正是时。唯愿垂慈作所应作也

复次不空见。时彼鸯耆罗娑如来闻善观作王殷勤请已。知诸众生堪受化故。于是为彼如所应作种种神通。现神通已。遂与九十九亿百千那由他诸阿罗汉等身升虚空。住虚空已即放九十九亿百千那由他光明。照于东方无量世界。如是复放前数光明。照彼南方及以西北四维上下。周遍十方亦皆如是。彼一一方各有九十九亿百千那由他诸大光明。彼一一光皆各化作八十亿百千那由他等大莲华座。彼诸华座皆各有一化如来坐。彼诸如来形量长短乃至一切威仪多少。一如鸯耆罗娑如来应供等正觉无差别也

不空见。如彼变化诸佛世尊。各有无量亿那由他诸比丘众。前后围绕住虚空中。又亦各有化天帝释及化梵王。形量大小皆如今此无超胜梵天及大供养天帝释等无有异也。不空见。时彼鸯耆罗娑如来应供等正觉。示现如是神通事时。于须臾间一切诸天。所有音乐不鼓自鸣。一切众具不作自现。不空见。时彼欲界诸天既睹鸯耆世尊。示现如是大神变时。即以天栴檀末香沉水香多伽罗香多摩罗跋牛头栴檀黑沉水香等奉散佛上。复以种种妙华。所谓鸡娑罗华。大鸡娑罗华等。奉散于彼鸯耆罗娑如来应等正觉

复次不空见。尔时鸯耆世尊告彼善观作王言。大王。诸行无常。大王。诸行皆苦。大王。诸行无我。大王。诸行暂住不得久停。大王诸行不坚是破坏法。大王。诸行炽然如猛火焰。大王。诸行深奥如大火坑。大王。乃至应当念舍诸行。当生深厌亦不可乐。当念远离终思解脱。不空见。尔时善观作王。一心合掌恭敬向彼鸯耆如来。具领赞曰。如是如是。大德修伽陀。大德婆伽婆。诸行无常。大德婆伽婆。诸行是苦。诸行无我。大德婆伽婆。诚如圣教。一切诸行皆应远离。亦须弃舍终当免脱。不空见。尔时彼鸯耆罗娑如来。为彼善观作王。说如斯法。令其欢喜。令其专念。令其奉行。令欢喜已。令专念已。令奉行已。然令发阿耨多罗三藐三菩提心

复次不空见。尔时鸯耆罗娑如来。见善观作王闻法欢喜发菩提心一切众生咸得益已。即与九十九亿百千那由他诸阿罗汉比丘大众。举身腾踊足步虚空出净花城。然后还下如常威仪。前后围绕入无畏园。不空见。时彼善观作王。既得亲睹鸯耆罗娑如来应等正觉广现如是神通事时。发菩提心更作誓曰。当令我等于未来世。悉获如是大神通慧。复当令我悉得如是统诸大众。复当令我于未来世悉得如是天人众前大师子吼。一如今日鸯耆如来应供等正觉无有异也。不空见。时彼善观作王。见彼世尊鸯耆罗娑如来应供等正觉及诸大众乘空而返。王便严驾奉从世尊达本住所。然后乃还。复次不空见。后于异时。彼鸯耆如来应供等正觉。与诸大众次第而行。至善观王宫殿中已当铺而坐。诸比丘僧亦次第坐已。尔时彼善观作王及诸大臣。与其眷属各自围绕。城内人民及其眷属亦各围绕。又皆自持所有供食。各自手奉鸯耆世尊及诸弟子声闻大众。其食香美众味具足。随意奉上佛及众僧。一切啖食皆得充满。然后更以种种妙香。种种花鬘种种衣服种种珍宝一切众具微妙音乐。供养恭敬已。即于是日呼召太子。加以天冠受以王位。弃四天下及诸眷属。深厌生死。请佛出家。即于鸯耆佛世尊所。释除须发法服著身。时有八万四千亿百千那由他人民。善根既淳熟故。亦深厌世从王出家

复次不空见。时彼善观作王既出家已。即于众中整理衣服。恭敬合掌。遂便请彼鸯耆如来应供等正觉言。世尊。云何菩萨修习思惟念佛三昧耶。菩萨摩诃萨云何证此念佛三昧。即得住于不退转地。速疾成就阿耨多罗三藐三菩提。现前成就诸功德法。不空见。时彼善观作王比丘如是问已。彼鸯耆如来即便告彼王比丘言。善观作。汝应当知有二种法。菩萨摩诃萨具足修习。即便得此菩萨念佛三昧。能速成就阿耨多罗三藐三菩提。何等为二。一者信诸如来不生违逆。二者信佛所说不敢谤毁。作如斯念。是为诸佛广大境界不可思议。善观作。是为菩萨摩诃萨得此三昧能速成就阿耨多罗三藐三菩提。善观作。复有二法。菩萨摩诃萨具足修习能速成就阿耨多罗三藐三菩提。何等为二。一者奢摩他。二者毗婆舍那。善观作是为菩萨摩诃萨具足修习得此三昧能速成就阿耨多罗三藐三菩提。善观作。复有二法。菩萨摩诃萨具足修习得此三昧。能速成就阿耨多罗三藐三菩提。何等为二。一者远离断见。二者灭除常见。善观作。是为菩萨摩诃萨具足修习得此三昧能速成就阿耨多罗三藐三菩提耶。善观作。复有二法。菩萨摩诃萨具足修习得此三昧。能速成就阿耨多罗三藐三菩提。何等为二。一者住于羞惭。二者修于耻愧。善观作。是为菩萨摩诃萨具足修习得此三昧能速成就阿耨多罗三藐三菩提

复次不空见。时彼如来如是说已。彼善观作王比丘。复白鸯耆罗娑如来言。世尊。云何菩萨摩诃萨住惭愧已而能得斯念佛三昧耶。尔时鸯耆罗娑如来应等正觉。即告彼善观作比丘言。善观作。若诸菩萨摩诃萨于诸所作常行惭愧。谓起身恶行生惭愧心。起口恶行生惭愧心。起意恶行生惭愧心。起嫉妒时生惭愧心。起懈怠时生惭愧心。于诸佛所生惭愧心。于诸菩萨摩诃萨所生惭愧心。于住诸菩萨乘众生所生惭愧心。于诸声闻乘所生惭愧心。于诸辟支佛乘所生惭愧心。于诸天人所生惭愧心

大方等大集经菩萨念佛三昧分卷第八 大方等大集经菩萨念佛三昧分卷第九

　　　　隋天竺三藏达磨笈多译

　　神通品之余

云何惭愧。所谓常惭于人亦愧自身。住于一切不善法中常行惭愧。成就惭愧远离不善。念求善事身荷重担。种性清净无所亏犯。时彼善观作王比丘。既从彼佛闻教诲已住于惭愧。为灭一切不善法故。勤求精进及以意欲。一心回向住诸善法。又令满足更广思惟不令忘失。专精摄心住于正观深入法界。如是比丘观法界时。不见一法增。不见一法减。彼既观法无增减已。当彼如是见一切法无有去来。彼当如是见一切法无得无丧。彼当如是见一切法无有生灭。彼当如是见一切法无有差别。彼当如是见一切法无有异。彼当如是见一切法因缘生。彼当如是见一切法犹如梦想。彼当如是见一切法犹如阳焰。彼当如是见一切法犹如镜像。彼当如是见一切法犹如形影彼当如是见一切法犹如声响。彼当如是见一切法犹如幻化。彼当如是见一切法无有胜负。彼当如是见一切法本无优劣。彼当如是见一切法不可成就。彼当如是见一切法本来不生。彼当如是见一切法无有生处。彼当如是观一切法皆悉平等。不空见。彼既能作如是观已。亦即能作如是修行。不久便能得是三昧。不空见。而彼善观作王比丘得此三昧已。即能成就无碍辩才。说诸法义无有穷尽。又彼善观作王比丘。即于尔时过六十亿百千那由他劫已。然后得成阿耨多罗三藐三菩提。不空见。汝今于此犹有疑心。我为汝释令得除断。不空见。当知彼时善观作王。舍四天下五欲众具。与彼八万四千亿那由他臣民大众。于彼鸯耆佛世尊所。同时出家剃除须发。精勤修道者非谓异人。汝亦不应更作他观。何以故。不空见。当知彼时善观作王比丘。今彼莲华上如来是也。又于尔时善观作王。舍四天下一切乐具。与八万四千亿那由他臣民大众。鸯耆佛所出家修道住惭愧行。正观诸法一心思惟。未几即便证此三昧也

复次不空见。以是因缘。我于今者殷勤郑重。为汝宣说此三昧门所作功德甚深广大不可思议。当知非彼不能广种胜妙善根。诸众生辈而得听闻。而能读诵受持修行。乃至为他解说义理。复次不空见。若有诸善男子善女人。但能耳闻此三昧者。当知彼诸善男子善女人辈。终非薄福种少善根也。亦非一如来所种诸善根也。亦非二三四五诸如来所种诸善根也。亦非一十二十三十四十五十。乃至非一百诸如来所种诸善根也。亦非二百三百乃至千万亿诸如来所种诸善根也。如是乃至亦非于无量亿百千那由他。乃至亦非于无量阿僧祇。及过无量阿僧祇尔许诸如来所。种诸善根厚集功德。而获闻此宝三昧王名字少分。何况当能书写披读赞诵受持。思量义趣如法修行。为多人众分别解释也。复次不空见。若彼一切善男子善女人辈。但得耳闻此菩萨念佛三昧门者。应知彼善男子善女人。非是薄福种少善根者。当知彼诸善男子善女人等。即是具足菩萨乘者何以故。不空见。若人得闻此三昧王。当知彼辈依其次第。自然证成阿耨多罗三藐三菩提。唯除一切诸漏尽者

尔时不空见菩萨白佛言。大德世尊。所住行阿耨多罗三藐三菩提。大德世尊。彼等常证此三昧王耶。彼佛报言。不空见。汝见如是彼等亦证此三昧王也。复次不空见。譬如有药名曰真正。若以其药用涂军鼓。于斗阵时以椎击打。假彼阵中有为毒箭刀槊所伤。彼药力故皆即平复安隐无患。如是不空见。若有善男子善女人但能耳闻此三昧王名字少分者。彼等以此三昧名声威力。皆当得成阿耨多罗三藐三菩提。唯除漏尽身证之人。复次不空见。譬如须弥山王四宝所成。若诸众生至其所者即同其色。何以故。以彼山威光皆同一色。如是不空见。若彼善男子善女人。耳暂闻此宝三昧名。彼等皆以三昧名声威德力故。自然速成阿耨多罗三藐三菩提。唯除漏尽正位诸富伽罗。何以故。不空见。以此三昧有不思议胜功能故。复次不空见。譬如一切大河陂池及以诸流。皆入大海同一咸味。悉由大海德力弘故。如是不空见。彼诸善男子善女人。但能耳闻此三昧名。假令不读不诵。不受不持不修不习。不为他转不为他说。亦复不能广分别释。然彼诸善男子善女人。皆当次第成就阿耨多罗三藐三菩提。何以故。以此三昧名声胜故。威德力故。复次不空见。若有诸善男子善女人。诚言时。善说时。但能诚言及与善说。诸佛法门必定当得。开示兴显能广利益诸世间者。是名诚言。是名善说。不空见。若彼善男子善女人能得正言及善说者。必定当得无量无边过阿僧祇不可思议大功德聚。何况彼能善说于此菩萨念佛三昧法门所获功德聚也。不空见。假使无量无边恒河沙菩萨摩诃萨。复经无量无边过恒河沙劫数。修行布施无暂休废。我若说是所得功德不可思议。今更为汝广分别说。若复有一菩萨摩诃萨能听受斯念佛三昧。若读诵若受持。若少分修行。若少分论说。所得功德望前布施。不可喻比。不可称量。不可计挍。不可算数。不可宣说。何况有能具足听受修行。演说是功德聚而可校量耶。尔时世尊为重明此义。以偈颂曰

　我念往昔无量劫　　有佛世尊鸯耆罗 　一切世间所归依　　具大慈悲演妙法 　于彼所见无不知　　过去未来悉明了 　亦能通达现在事　　等见幽微斯觉察 　诸佛智慧难思议　　怜愍众生故为说 　愚痴众生苦煎迫　　观彼一切兴悲心 　时彼如来有如是　　九十九亿声闻众 　咸具自在有生尽　　悉共围绕正法王 　彼城东北有园林　　具足庄严名无畏 　如来大仙住于此　　兼彼亿众阿罗汉 　彼善观作转轮王　　严备宝驾自出城 　无量臣民众围绕　　一切众生皆爱乐 　王睹世尊心寂静　　身口清净诸根调 　具足胜妙诸威仪　　彼善观王转增敬 　王便往诣彼佛所　　头面顶礼世尊足 　启口请佛受其供　　世尊许纳故默然 　王以如来许受故　　即敕城内诸臣民 　今宜具办微妙供　　吾欲奉献鸯耆佛 　众事既严王亲告　　唯愿哀愍照此时 　大师世尊及圣僧　　受我今日微末饭 　鸯耆如来赴王请　　大功德聚广现神 　遂作无量千亿光　　普照十方诸佛土 　彼一一光出无量　　百千亿数大莲花 　微妙鲜明人喜乐　　为发众生诸善本 　汝不空见知诸花　　各出化诸如来形 　意念现前人瞻仰　　十方同说如斯法 　诸行无常亦实苦　　复说无我极羸劣 　终是破坏不坚牢　　孰云智者生贪乐 　诸行焚烧如猛火　　炎赫烗炽甚难当 　鸯耆世尊如如宣　　佛为众生发深厌 　诸天睹斯大神通　　百千乐音俱时作 　香花自然而雨下　　异哉希有难思议 　彼王见佛神变故　　设诸供事不可量 　此四天下可重尊　　投弃五欲如脱履 　佛前释发服袈裟　　便尔请问微妙定 　当住何等胜法已　　丈夫能入三昧门 　鸯耆世尊如是说　　住于二法善思惟 　当自证此微妙禅　　得不思议最上乐 　王蒙彼佛诚实言　　深心欢喜触斯定 　常念菩提奉诸佛　　即受尊号上莲华 　若能信受如来语　　于是经典无复疑 　入佛境界深法门　　自然得入此三昧 　若闻实际不惊疑　　于法亦无我人想 　勤念奢摩毗婆舍　　如是深思触胜禅 　住于惭愧及恭敬　　常应修习诸正勤 　知已恶现生耻心　　证三昧王岂能久 　恒观诸法不见增　　亦自弗知诸法减 　见一切法如虚空　　菩萨智人通达此 　诸法非兴复非丧　　本性清净常湛然 　知一切法同睡梦　　如是见者逮三昧 　于彼不作差别相　　本不见灭亦无生 　犹如阳焰及镜像　　能如是见得三昧 　法相平等无高卑　　亦无存亡及优劣 　如彼声影与幻化　　如是见人证三昧 　诸法寂然无胜负　　不见外相及内心 　无有成就复无名　　如是见者证三昧 　比丘如是专精观　　初中后夜常思惟 　顶受尊教于佛所　　不久当证此三昧 　彼当证此三昧时　　已于菩提无缺减 　亦见十方一切佛　　供养功德大众生 　过是六十亿百千　　那由他劫修诸行 　承事无量诸佛已　　然后证彼大菩提 　汝不空见今应知　　尔时彼王其谁是 　智人不当生异见　　莲花上佛即善观 　我今教诫于汝辈　　一切世间诸天人 　若欲究竟诸法源　　当念速净此三昧 　彼必大集功德聚　　不可算数难称量 　欲得妙乐不思议　　要先净修此三昧 　若欲尽见一切佛　　现在未来及十方 　或复求转妙法轮　　亦先修习此三昧 　若欲圆满诸妙相　　具足众好上庄严 　及求转生清净家　　必先受持此三昧 　汝不空见诸众生　　即欲远离诸恶道 　悉欲知于下生者　　应常赞诵此三昧 　彼非供养于一佛　　亦非二三及四五 　乃至亿数那由他　　方得闻斯胜三昧 　彼供诸佛过僧祇　　为证无上大菩提 　及众所欲皆悉得　　乃得闻此胜三昧 　彼供无量百数佛　　过去久种诸善根 　常生欢喜尊敬心　　方得说此胜三昧 　彼事无量千数佛　　天中胜天能放光 　精勤修习无懈倦　　尔乃赞诵三昧经 　彼见无量亿数佛　　无边净光若日轮 　厚习一切诸善根　　然始得闻妙三昧 　又如世间攻战场　　其中多有被毒害 　彼或遇闻药鼓音　　众毒消除得安乐 　若人说此三昧时　　其或得闻胜定者 　三昧威力证菩提　　非彼漏尽正位人 　彼定功德等须弥　　若人证时无异相 　其或能往到山所　　即同其色难别知 　若人得闻三昧声　　诸定中胜犹如海 　由斯三昧威德力　　彼证菩提不复疑 　亦如众流归大海　　大河小河及陂池 　等同一味难别知　　彼亦如是无异相 　若人闻此三昧时　　即念十方一切佛 　三昧威力登正觉　　非彼身证富伽罗 　若诸菩萨唯修檀　　过于无边恒沙劫 　供养十方一切佛　　下及法界诸众生 　如是旷劫行布施　　所获功德虽言多 　犹不及说妙定门　　起一念慈被一切 　三昧善思如慈母　　光显圣德难度量 　智人若能一心求　　当速成佛具自在　

　　菩萨念佛三昧分说修习三昧品第十四之一

尔时不空见菩萨摩诃萨白佛言。世尊。菩萨摩诃萨具足几法当能入斯念佛三昧耶。佛告不空见菩萨言。不空见。若诸菩萨摩诃萨具足三法。即能入此念佛三昧。何等为三。一者具足不贪善根。二者具足不嗔善根。三者具足不痴善根。若能具足三善根已。即得成就六波罗蜜。而彼菩萨摩诃萨。以能住彼不贪善根故。而常行施具足成就檀波罗蜜。所生常得家产丰饶财宝具足。所须便至永离贫穷。有大威德有大势力。其心弘广无复狭劣。自然摄彼贪不善根。以能具足诸福德故。众生见者莫不尊敬。凡所言说人皆信行。不用多功获此三昧。速疾成就阿耨多罗三藐三菩提。又彼菩萨以于一切世间天人诸众生所。无有嗔恚忿恨之心故。故能具足不嗔善根。而常住彼尸波罗蜜羼提波罗蜜。能具足满忍波罗蜜已。或逢骂詈谤毁楚挞挝捶割截手足挑髓破脑一切诸苦竞来迫切。不怒不恨不恚不嗔。于是除灭嗔不善根。起大慈心遍覆一切众生界已。所生不离诸佛世尊。梦寤常安天神卫护。刀仗不害毒不能中。火不能烧水不能溺。常足饮食汤药衣服卧具种种众物。一切世间天人众生见者赞美。不久即能证此三昧。当能速成阿耨多罗三藐三菩提。又彼菩萨以能具足无痴善根故。长夜修习奢摩他毗婆舍那。具足方便善能断除痴不善根。成就微妙甚深智慧。于一切法了了分明。诸异论门无有挂碍。若他问难辩释无疑。不空见。是为菩萨摩诃萨具足三法证此三昧当能速成阿耨多罗三藐三菩提。复次不空见。菩萨摩诃萨复有三法能入三昧。复能速成阿耨多罗三藐三菩提。何等为三。一者观一切行无常如实知。二者观一切行苦如实知。三者观一切法无我如实知。菩萨若能如是观已。不久即能入此三昧。不空见。是为菩萨摩诃萨具足三法能证三昧亦速成就阿耨多罗三藐三菩提。复次不空见。菩萨摩诃萨复有三法能入三昧。亦能速证阿耨多罗三藐三菩提。何等为三。一者如来现在修诸供养。若灭度后或时供养诸佛舍利。或以种种上妙香花。及以花鬘涂香末香烧众名香然灯幡盖宝幢音乐等。若自供养或复教他常发誓愿。愿我所生以此供养行愿善根。令我速得念佛三昧。亦当证成阿耨多罗三藐三菩提。二者若佛现在及入涅槃。赞说如来真实功德。若戒若定若智慧若解脱若解脱知见。若威仪若神通若辩才若无诤。若慈悲若喜舍。及余世尊诸功德法皆常赞说。亦发誓愿。愿我从今赞叹诸佛所获福聚所得功德。藉此善根当令我得念佛三昧。复能速成无上道果。不空见。是为菩萨摩诃萨成就三法能入三昧亦能速成阿耨多罗三藐三菩提。复次不空见。菩萨摩诃萨复有三法。不久则能成就三昧。亦当速证阿耨多罗三藐三菩提。何等为三。一者若诸菩萨摩诃萨。或从一切佛世尊所。闻此三昧真实功德。或时但闻三昧名字即自思念。如彼过去诸如来应等正觉。本行菩萨求菩提时。彼辈皆求如此三昧。是以闻此三昧即生随喜。我于今日为大菩提。亦应勤求如是三昧。成就具足大利益故。是故我今闻此三昧功德名字深生随喜。是名具足第一随喜法也。二者如彼未来一切诸如来应等正觉。为求菩提行菩萨时。修此三昧为大利益。是故我今闻此三昧亦生随喜。是名第二具足随喜法也。三者如今现在所有十方无量无边诸如来应等正觉现住世者。已度诸有已拔习根。断灭语言远离觉观。证甚深定具大慈悲。亦于往昔行菩萨时。闻此三昧皆生随喜。我今既获闻此三昧。何独不可起随喜乎。如是念时深生随喜。是名具足第三随喜法也。不空见。是为菩萨摩诃萨具足成就三种随喜。所获功德及诸善根。愿与众生同证三昧。亦速成就阿耨多罗三藐三菩提

复次不空见。若复诸善男子善女人辈。于此三昧生随喜时。所得功德真实广大。无量无边难可称说。我今为汝引诸譬喻。开示少分令汝知耳。不空见。如此三千大千世界。其间所有诸恒河沙。若人取彼诸恒河沙聚置一处。然后于彼大沙聚中。取一一沙末为微尘。然后将此沙之一尘。过恒河沙世界。更复过彼无量无边阿僧祇不可思议不可称不可量恒河沙等世界已。然后方乃置一微尘。如是次第一切沙尘。计诸世界悉皆布尽。不空见。汝意云何。假使彼世间人颇能少知世界数不。不空见言。无也世尊。不空见。且置是事。假使世间聪明智慧第一算师尽其智力及以算术。颇能称量颇能思察。复能数知世界数不。不空见言。无也世尊。无也世尊。今我所见唯有上座舍利弗。及彼不退转地诸菩萨摩诃萨辈。应少仿佛耳。佛言不空见。若有善男子善女人。以上尔所诸世界盛满七宝及余众具。持用供养一切众生。不空见。汝意云何。彼人如是供养行檀。所获功德宁为多不。不空见言。甚多世尊。无量世尊。佛言。不空见。我更语汝。彼善男子善女人。虽能以上一切世界盛满七宝众具。供施一切众生功德虽广。然故不及前善男子善女人等。闻此三昧宝王名字。发起三种随喜之。心誓愿回向阿耨多罗三藐三菩提所得功德。何以故。不空见。以彼三种由多闻生也。彼多闻从正说起故。不空见。由彼正说故。能生一切善根。即此三昧也。何等三昧能生一切善根。所谓即此菩萨念佛三昧也。又复能生一切善根。亦即正说。何等正说。谓正说时善说是也。以是义故。彼三种随喜所获功德。望布施福。不可称量不可挍比

复次不空见。我念往昔过于无量阿僧祇。复无量阿僧祇劫。尔时世界名动不动。彼界有佛号曰宝山庄严如来应供等正遍知明行足善逝世间解无上士调御丈夫天人师佛世尊。出兴于世。得大自在调伏一切。具足解脱永度彼岸。最上最妙最胜无比。能为众生作大归依。能与众生为大覆护。能治众生诸烦恼病。通达三世无不明了。以自证法为众生说。其所说法初中后善其义深远。其言巧妙纯一无杂。具足清白梵行之相。为诸众生常如是说。时彼宝山如来应等正觉。住一王城。城名伏怨。与三十亿那由他百千声闻大众皆是学人。当有所作。当有所断。当有所得。应受世间天人供养。不空见。时彼宝山如来从三昧起作如斯念。今我此三十亿那由他百千声闻皆是学人。所作未办未到彼岸。我于今者应为此等如法而说。当令一切速得漏尽。不空见。尔时彼宝山庄严佛。广现如是大神通事。令彼三千大千世界尽皆烟出猛焰炽然。不空见。尔时彼声闻众。睹彼如来广作如是大神通事。见已欢喜踊悦遍身。犹如比丘入第四禅。彼声闻众身心快乐亦复如是。复次不空见。尔时彼佛于静夜中显示如是神通事已。因即告彼声闻众言。汝诸比丘。应当观此三千大千世界满中烟出。又复猛火焰炽烔然。诸比丘。一切诸行无常亦尔。诸比丘一切诸行苦事亦尔。诸比丘。一切诸法无我我所。无有坚牢虚妄不真。可破可坏皆灭尽相。诸比丘。我今略说一切诸行。乃至一切放舍莫著。深生厌离自然解脱。不空见。尔时彼三十亿那由他百千声闻众等。蒙彼如来说如是法如是教诫。皆得漏尽通达诸法。于诸法中无有挂碍。善住诸法度诸疑网。于教师所听受法已。于诸法中了无所畏。发大声言。如是婆伽婆。如是世尊。诸行无常。如是世尊。诸行是苦。如是世尊。诸法暂住。如是世尊。诸法破裂不可依止。如是世尊。诸法炽然。犹如草木及以石壁。如是世尊。一切诸行。乃至可放可舍可厌可脱。不空见。时彼宝山庄严如来以如是神通。以如是说法。以如是教诏三种示现。化诸声闻众令入三解脱门谓空无相愿已。复有三十亿那由他百千诸菩萨众。皆当得成阿耨多罗三藐三菩提。不空见。尔时彼佛。为彼三十亿那由他百千诸菩萨众。说此三昧宝王。如是显示已。复为彼天人世间作利益故。经八万四千亿那由他百千岁。转正法轮已。然后于彼无余涅槃而般涅槃

尔时不空见菩萨摩诃萨白佛言。世尊。彼宝山庄严如来现前教化几菩萨众。复佛灭度后法住几时耶。佛告不空见菩萨摩诃萨言。不空见。于此三千大千世界所有星宿其数可知。然彼宝山庄严如来应等正觉边际数量难可得知。而彼如来般涅槃后。正法住世。满八十亿那由他百千年。像法住世二十亿岁其后未几。复有佛出。名曰慈行如来应等正觉。出现于世寿命无量。其佛身量满一由旬。尔时众生身以量足长六拘卢舍。其莲花床大者高十三由旬。小者犹高六由旬遍满大地。所有众生往返周旋行住坐卧。皆各在于莲花之上。尔时世界名盛莲花。其地柔软犹如羊毳毛。众生触著如天妙衣。其色光泽状忉利天黄白之石。彼诸众生等受快乐。亦如他化自在天宫。彼诸众生欲度东海。瞬息之间便到彼岸。南西北海骏速亦然。彼诸众生凡所之从发心即至。而彼慈行如来初成佛时。其地广博尽四海边。时彼大地纵广正等。满八十亿那由他百千由旬。诸声闻众皆悉充满。诸阿罗汉多一坐食。唯除侍者阿难。及金刚密迹阿斯多等。复有八十那由他诸大菩萨摩诃萨众。一切皆住不退转地。彼诸菩萨请问甚深妙定法门。而彼慈行如来为诸菩萨开发显示深法门时。慈行世尊唯出一音。即说斯偈

　若人方便求出家　　应当一心思妙法 　彼必摧坏恶魔军　　犹如香象破草屋 　谁求疾成大菩提　　应为世间常说法 　而欲净斯最胜地　　此三昧乐则能为　

大方等大集经菩萨念佛三昧分卷第九 大方等大集经菩萨念佛三昧分卷第十

　　　　隋天竺三藏达磨笈多译

　　说修习三昧品之余

时彼慈行如来大化将末。有一比丘名曰树王。广为众生说此三昧示教利喜。于彼如来应供等正觉灭度之后。正法之际有转轮王。名曰天主。具足威德有大神通。七宝金轮正法治世。不空见。彼天主王所居大城名曰因陀罗跋帝(隋名天主城亦名帝幢)。纵广正等十二由旬。其城内外楼观台殿。皆以七宝杂色所成。复以金廊而覆城上。不空见。彼城四面各有三门。若说其城诸庄严事如上所说。精进力王善住大城。庄严华丽殊妙无差也。不空见。后于一时夜过半已。彼天主王睡犹未觉。有净居天下降王所令王梦见。即于梦中为王说此念佛三昧法门名字。大王。汝应求此念佛三昧。何以故。若诸菩萨摩诃萨能得成就此三昧者。常不远离诸佛世尊。亦于世间出世间。文字章句音名语言。皆悉明了具足辩才。自然速成阿耨多罗三藐三菩提。不空见。时天主王梦见天已。即便觉寤白彼天言。诸天人辈。如是三昧谁能持者。彼天报曰。大王。汝宁不闻耶。今有比丘名曰树王。现能受持如斯三昧。广为世间分别演说。利益一切人天大众。不空见。彼天主王当得闻此三昧名时。即能受持思惟观察。并亦诵念彼比丘名。过是夜已。即于晨朝。舍四天下金轮王位。亦复弃舍八十亿百千那由他后宫妃后女侍之属。又尽放弃五欲众具。斯皆为是三昧王故。王时复与九十六亿百千那由他众生求彼比丘舍家出家。不空见。时彼树王比丘。与四部众天龙夜叉及人非人周匝围绕。复有九十亿欲界诸天左右听法。复有八十那由他诸菩萨众在前赞说。是三昧王分别解释显其义趣。彼天主王至其所已。即以众宝散比丘上。然后方始五体投地。一心顶礼彼比丘足。又以八十宝箱各容一斛。盛满金花奉散其上。复以天花。所谓优钵罗花。钵头摩花。拘物头花。分陀利花。曼陀罗花。摩诃曼陀罗花。用散其上。复以天诸妙香。所谓天沉水香。多伽罗香。多摩罗跋。牛头栴檀。黑沉水栴檀末香等。用散其上广设如是众供具已。然后请为比丘弟子。即于是日与九十六亿百千那由他臣佐民人在比丘前。剃除须发服袈裟衣厌世出家。皆为求此妙三昧故。是后其天主比丘。常得与彼九十六亿那由他百千眷属比丘。亲近供养恒河沙等诸佛世尊。亦皆为此胜三昧故。不空见。尔时彼天主比丘。经八十四亿那由他百千岁。以种种众具供养事彼树王比丘求此三昧。读诵受持如说修行。教诸弟子终不暂懈。又彼眷属比丘大众勇猛精进亦无倦心。不空见。彼天主比丘及其眷属。于树王法师生尊重心。起诸佛想闻说妙法。一心受持长夜精勤初不休息。彼树王比丘皆悉成就。彼九十六亿百千比丘。行菩萨行住不退地。然后灭度。彼诸眷属皆亦命终。时复有佛。名阎浮幢如来应供等正觉出现于世。而彼天主比丘与诸眷属。而更于彼阎浮幢如来应供等正觉所。勤求咨问如此甚深三昧经典读诵受持。思惟其义如说修行。为他解释利益世间一切天人。为证无上大菩提故。又彼天主比丘为此无上胜三昧故。广分别说诸佛所宣甚深经典。过三千劫已然后作佛。又能教化无量大众。皆得成熟毕竟安住不退转地。悉受阿耨多罗三藐三菩提记。佛告不空见。汝今当知。尔时彼天主王者岂异人乎。即今之最上行如来应供等正觉是也。是故汝今不应疑惑

复次不空见。汝当一心思惟观察此三昧王善根浅深功德少多。吾今为汝少分说耳。若彼世间无量无边亿那由他百千众生。但能耳闻此三昧名。当来必定成等正觉。何况此众菩萨摩诃萨。亲于我前或在我后。闻我广说此三昧王。若读诵若受持。若思惟义若修行。若能为他称扬广说也。不空见。若有菩萨摩诃萨住菩萨乘。闻此三昧经于心耳。彼亦不久必当成就阿耨多罗三藐三菩提。复有初住菩萨乘诸菩萨等。即便速证不退转地。于阿耨多罗三藐三菩提亦不为远。复次不空见。譬如夜分将尽其日未出东方明相始现之时。阎浮提人莫不欢喜。何以故。知彼日轮不久当现。广为世间作大照明。令阎浮人咸得睹见。若善若恶。净秽诸色得有所作。如是不空见。若有善男子善女人。若但能闻此念佛三昧经于耳者。彼辈不久尽得成于阿耨多罗三藐三菩提。是故汝等于此三昧。作决定心起不坏信。莫生异见勿怀疑网。复次不空见。如劫将尽彼第六日现世间时。如是一切三千大千世界大地尽皆烟出。烟既出已。当知不久第七日出。一切世界皆悉烔然。如是不空见。若有善男子善女人。或已住彼菩萨乘中及未住者。若曾闻此念佛三昧经于耳者。或时读诵或有受持。或思惟义或如说行。乃至或能为他广说。彼等决定速得成就阿耨多罗三藐三菩提。复次不空见。如人穿井若见湿土黏污手足。或时复见水泥杂和。智者当知去水不远。如是不空见。若有善男子善女人。闻此菩萨念佛三昧。正意受持谛善思惟分别义理。广为他人宣扬解释。当知彼诸善男子善女人。不久自成阿耨多罗三藐三菩提。复次不空见。譬如有人吞金刚丸。当知是人不久必死。何以故。彼金刚丸不可消故。如是不空见。若有善男子善女人。但能听闻如是三昧。或复思惟或常亲近。或亦修习或能宣说。当知彼诸善男子善女人。不久必成阿耨多罗三藐三菩提。何以故。此三昧者即是过去现在未来三世一切诸如来应供等正觉。思惟修习清净成就真实金刚。无有虚伪不可破坏。复能教化诸菩萨辈令其安住。以诸菩萨必能安隐住于大乘故。复次不空见。譬如三十三天见欢喜园皆生安乐。如是不空见。彼一切菩萨摩诃萨。皆因闻此三昧名字故。能速成阿耨多罗三藐三菩提。以是三昧法门名字。往昔诸佛之所赞叹。为他广说释解理义。开发显示名味句身。具足圆满安住法界拥护摄持。诸大菩萨教化增长。令乐真道正直淳和常受安乐。不空见。以是因缘。汝应知此若诸菩萨闻此三昧暂经心耳。如是诸善男子善女人。不久当证阿耨多罗三藐三菩提。不空见。吾故语汝汝当善知。若诸菩萨摩诃萨闻此甚深念佛三昧。能受持者。彼等善男子善女人。自然疾成阿耨多罗三藐三菩提。复次不空见。汝应受持如是三昧。常念为彼一切世间比丘比丘尼优婆塞优婆夷。及诸国王大臣宰相刹利婆罗门毗舍首陀一切乞士。并余种种外道尼犍遮罗迦波利婆阇迦等颁宣广说。何以故。以此三昧大德威力。能令彼等速成阿耨多罗三藐三菩提故

复次不空见。若有善男子善女人。净信敬心分明知此念佛三昧。过去诸佛之所赞叹。一切如来之所印可。如是知已。当即读诵当即受持。当即修行当即敷演。复应当作如是思惟。今此三昧为不思议大功德聚。如是思已。当更信敬当更尊重。当更深入当更证知。所以者何。今此三昧乃是一切诸佛之所说也。一切诸佛之所行处也。一切诸佛之所印可也。一切诸佛之正教也。一切诸佛之辩才也。一切诸佛之所觉也。一切诸佛之选择也。一切诸佛之所作也。一切诸佛之财宝也。一切诸佛之府库也。一切诸佛之伏藏也。一切诸佛之仓廪也。一切诸佛之印玺也。一切诸佛之舍利也。一切诸佛之体性也。不空见。若彼善男子善女人等。能如是知即得无量无边善根。缘此功德。所生常处大刹利家。大婆罗门家。及余一切大威势家。大尊重家。大德天处。乃至当证阿耨多罗三藐三菩提。何以故。不空见。由此三昧具足能得不思议出世间果报聚故。不空见。彼善男子善女人。若但耳闻此三昧名。当得无量无边福聚。亦复当作无量无边福行。然彼所得福聚善根。福行功德广大甚深。不可挍计不可算数不可称量不可得知。复次不空见。言粗若此义尚未明。我今为汝更引譬喻。令诸智者少分解之。不空见。若有菩萨摩诃萨专心信乐修行檀波罗蜜。日三时施。于日初分以神通力故即令七宝及余众具。充满于彼恒沙世界。还用奉上恒沙如来应供等正觉。及诸弟子声闻众等。如日初分如是行施。日中后分行施亦然。日别如是三时行施。乃至经彼无量无边亿那由他恒河沙劫。而常行是无有休废。亦复求于阿耨多罗三藐三菩提。不空见。于意云何。彼菩萨摩诃萨能于如是长时行施。所获功德可谓多不。不空见言。甚多世尊。无量无边不可算数。不可称量不可思议也。时佛复告不空见菩萨言。不空见。吾更语汝汝宜谛听。假彼菩萨摩诃萨如是修行檀波罗蜜。所种善根所获福聚实为广大。然犹不及斯善男子善女人但能耳闻此三昧名。或时书写或时读诵。或时信解如来所说深妙法门少功德也。不空见。然此善男子善女人。但以闻名所获功德。尚超前福无量无边。不可称量不可挍比。何况彼善男子善女人。具足得闻是三昧。能即书写读诵受持思惟义理。善能为诸人天大众宣扬广释也。不空见。汝今当知我但略说三昧功德。若欲广说此定善根假经多劫终不能尽

　　菩萨念佛三昧分诸菩萨本行品第十五

尔时不空见菩萨摩诃萨。善现菩萨摩诃萨。善喜光菩萨摩诃萨。无边见菩萨摩诃萨。无边庄严菩萨摩诃萨。无边幢菩萨摩诃萨。无边光明菩萨摩诃萨。无边称菩萨摩诃萨。无边禅菩萨摩诃萨。无边智菩萨摩诃萨。无边发王菩萨摩诃萨。无边自在王菩萨摩诃萨。思惟最胜无边菩萨摩诃萨。思惟一切法意菩萨摩诃萨。思惟虚空意菩萨摩诃萨。思惟无碍意菩萨摩诃萨。无边宝意菩萨摩诃萨。能灭一切怖畏菩萨摩诃萨。善净意菩萨摩诃萨。如是等菩萨摩诃萨为首。与九十亿那由他百千菩萨摩诃萨俱从座起。偏袒右肩右膝著地。合掌恭敬而白佛言。世尊。我等从佛闻是菩萨念佛三昧功德利益。我等要当躬自书写读诵受持。思惟义理广为他说。亦令他人如说修行。何以故。我等为欲摄受阿耨多罗三藐三菩提故。世尊。我等于此诸佛世尊所说三昧甚深经典。令诸众生闻已欢喜。我等亦当益其气力与其安乐。所以者何。彼等若能于是大乘修多罗中。次第修行闻已书写。读诵受持分别思惟广为他说。亦令他人分别解说。必得成就阿耨多罗三藐三菩提故

尔时世尊。知诸菩萨摩诃萨等一心念求。遂便微笑。诸佛世尊法如是故。即微笑时世尊面门放种种光。所谓金银琉璃颇梨马瑙车磲真珠。如是一切诸宝光中。各皆复出无量百千异色光明。皆自世尊面门而出。遍游十方无量世界。上至梵宫还住佛顶。如天帝释建立宝幢。端直光华见者欢喜。时此三千大千世界。庄严壮丽微妙无比

尔时彼诸菩萨摩诃萨众。见是神变庄严事已。咸皆惊叹。奇哉希有世尊神通。于是众中有一菩萨摩诃萨。名如意定智神通。即从座起正持威仪。合掌恭敬顶礼世尊已。用天沉水香。多伽罗香。多摩罗跋香。牛头栴檀末栴檀等。奉散佛上。复以天曼陀罗花。摩诃曼陀罗花。天优钵罗花。波头摩花。拘物头花。分陀利花。鸡娑罗花。摩诃鸡娑罗花等。供养世尊已。说偈赞曰

　世尊调御无伦匹　　金色相好具足人 　光明威德遍十方　　状若林间开花树 　妙行圆满智无边　　大威能为世间益 　最胜方便愿演说　　今复微笑有何缘 　世尊无等无边智　　挺超众类谁能加 　无上威德今应宣　　何因今日复微笑 　今此世界遍大千　　花敷尽若帝天树 　一切众生皆欢喜　　今更微笑何所因 　盲者能视聋得闻　　哑者得言蹇能步 　狂乱失心获本念　　今复微笑何因缘 　群兽喜跃悉鸣吼　　异鸟欢欣吐清音 　众乐不鼓自然鸣　　今者何因复微笑 　一切乐音同时作　　本非天人之所鼓 　而令人天获安乐　　今更微笑何所缘 　彼天观人明照此　　斯人今亦见彼天 　天人交发希有心　　何缘今更现微笑 　无上丈夫世依止　　大尊今日为我宣 　若闻大慈怜笑者　　唯深庆幸岂能报　

尔时世尊。即为如意定智神通菩萨摩诃萨。宣说大士所有妙问。亦即宣彼恒沙诸如来应供等正觉名号。其偈词曰

　诸善男子等　　闻法王妙声 　彼六十八千　　悉发菩提愿 　亦于当来世　　正法毁坏时 　世尊自护持　　如是深妙典 　我闻大名称　　终无有厌倦 　不思议法门　　诸佛之所说 　汝听我今说　　斯诸菩萨众 　非但一佛所　　发此诚敬心 　我念往昔诸生处　　六十六亿那由他 　尔时皆亦如斯起　　唯为护持此深法 　又复过去前于兹　　无量恒沙诸佛所 　于彼为首修虔敬　　最上妙法我护持 　斯诸大士为法故　　能舍重命岂爱身 　其何甘法不惮苦　　独为菩提无上证 　不可思议恒沙数　　无量威德诸如来 　彼时上首皆敬起　　亦唯爱乐斯法故 　宝光火光大光佛　　电光普光不思议 　斯辈三等摄持法　　为求菩提无上道 　唯我神力能知汝　　果报今日皆明现 　不空汝久发斯愿　　经昔无量百千生 　汝于诸佛大师前　　不思议行悉圆满 　常业歌赞两足尊　　苦行熏修诸大誓 　由往积集胜因缘　　今获偈叹大法王 　往昔世尊号善眼　　亦名火幢无边威 　斯辈彼时为上首　　欲求无上正觉故 　往昔有佛庄严王　　刹若他化天宫所 　斯辈多是胜上士　　彼时已就大菩提 　过去有佛名放光　　亦无边光无量相 　斯辈于彼己为首　　初求如是妙三昧 　大摩尼珠火光佛　　普光明聚调御师 　彼时摄法为首起　　求于菩提安乐故 　大光日光不思议　　无量精进无边定 　于彼摄法上首起　　为求安乐菩提故 　善华香佛及金华　　无漏如来无诤行 　彼时皆为护法首　　为求如是上菩提 　如是过去诸如来　　无边智尊雨足尊 　于彼三种摄持故　　祈愿最上佛菩提 　八万丈夫通达士　　为证第一妙菩提 　斯辈因是胜善根　　当来奉侍人中觉 　所生常处尊胜家　　一切永除诸恶道 　斯等集会为法朋　　终不远离世间觉 　长违一切外论师　　亦舍一切邪智友 　摄诸功德不可说　　此福要登以菩提 　当来得值弥勒尊　　此辈尔时皆集会 　于是三业持护法　　因此能成胜菩提 　复于弥勒涅槃后　　有佛师子调御师 　亦求彼法三业持　　因此得成等正觉 　当来千佛无上尊　　即是贤劫众生导 　斯等法师世恒说　　因证无碍妙色身 　过是贤劫诸佛已　　复有正觉无量威 　更有如来厥号贤　　及以世尊毗婆尸 　贤与毗婆尸灭后　　复有佛出名娑罗 　彼时智者皆摄持　　广设众具兴供养 　娑罗世尊既涅槃　　有佛如来名观察 　斯辈于彼求法故　　而复供养妙法王 　观察如来涅槃已　　有佛世尊名遍见 　遍见如来涅槃已　　有佛厥名莲花上 　花上如来涅槃已　　有佛称号优钵罗 　尔时诸智还求法　　承事供养两足尊 　优钵罗佛涅槃已　　有佛世尊名曰花 　彼花如来涅槃已　　有佛世尊号庄严 　庄严如来涅槃已　　有佛世尊名胜智 　斯辈于彼亦求法　　兴建供养无有边 　胜智如来涅槃已　　有佛世尊名善见 　善见如来涅槃已　　有佛世尊名善持 　善持如来涅槃已　　有佛名曰具威仪 　彼亦三种法摄持　　唯求证斯菩提道 　具威仪佛涅槃已　　有佛世尊无量威 　无量威佛涅槃已　　有佛世尊名胜王 　胜王如来涅槃已　　有佛世尊名现前 　现前如来涅槃已　　有佛世尊最炽王 　尔时此等为法故　　广设供养不思议 　如是未来诸世尊　　世间胜智超一切 　于已身命无爱吝　　但为求证佛菩提 　因藉如斯胜善根　　将来奉承胜威德 　是佛人中最第一　　如彼调御阿弥陀 　于彼殊胜世尊所　　即欲修证上菩提 　为求法故常精勤　　当设无边妙供养 　彼方所有诸世界　　远离衰恼除五尘 　唯求法乐利群生　　供养忆数恒沙佛 　当来成佛无边智　　能多利益灭众苦 　为求安乐诸众生　　供养无量无边佛 　当得成佛大名称　　彼刹庄严难思议 　尽是众宝人乐观　　犹安乐国殊广大 　多亿那由诸菩萨　　咸受佛记人中尊 　以不思议诸佛智　　如是赞称大法王 　我于今者为汝说　　一切大众诸天人 　其有求于正觉真　　终自同彼如来证 　若能愿乐胜菩提　　彼号上人蒙威护 　诸天守卫及龙鬼　　鸠槃金鸟并夜叉 　若欲祈愿成菩提　　心常乐修佛胜道 　世尊哀愍如一子　　身金色力智多闻　

大方等大集经菩萨念佛三昧分卷第十
	</chapter>
	<chapter name="罗婆那王劝请品">
	（1）一只母狗
——恶口骂僧　累世转狗


一时,佛在舍卫城(Rajagadha)【古称奢婆提城,位于灵鹫山附近】。城中有一施主(Pindadayaka),财富圆满如多闻天子 (Vaisravana),崇奉外道宗派,娶妻后过着幸福美满的生活。不久,其妻生下一子,肤色金黄,头如宝伞,鼻形妙高,具种种相好。施主为孩子举行了隆重的诞生仪式,取了适合种姓的名字,以牛奶、酸奶及酥油等各种食品喂养,孩子如海中莲花般迅速成长起来。到他蹒跚学步之时,施主为他买了只聪明活泼的小母狗(Soni)。这只狗不喜外道,喜欢内道,每次见到外道信徒总是发狠狂吠,扑上去撕咬他们的衣服,看见内道比丘(Samana Bhikkhu)时却高兴地摇尾、转绕、舔脚,如是等等,行为十分恭敬。

我等大师释迦世尊(Bhagava)及十方三世诸佛(Buddha),均具有二种智慧、四无畏 (Catasso Appaman Nayo)、七菩提支 (Saptabodhyanga)、八解脱 、九等持 和十力 等无量功德(Punna)。如来的狮吼声传遍三界,并以大悲心恒时观照一切众生:哪些众生兴盛,哪些众生衰亡;哪些众生具损害性,哪些众生具善根性;哪些众生堕恶趣,哪些众生从中得解脱;哪些众生具七圣财 (Sapsadhana),如此等等都了如指掌。即便是波浪离开大海,佛陀对众生的大悲心刹那也不会离开。如来时刻观察众生的种种因缘,圣者罗汉 (Arahan)也是如此。

当时,世尊十大弟子之一的圣者舍利子 (Sariputta),以声闻慧眼(Savaka Catu)观察世间,发现度化施主的因缘已成熟。一日晨,尊者(Thera)身披袈裟(Kasaya)、手持钵盂(Patra)到舍卫城去化缘(Pindapata)。临近施主家时,那只母狗远远相迎,跑来舔蹭尊者的双足,且不停地摇动尾巴,然后右绕三匝,显得非常恭敬。施主见之,心下感叹:此狗虽为旁生却能如此恭敬比丘,看来很有善根,这位比丘也肯定是位大德;一个旁生尚能如此,自己作为人更应恭敬承侍。于是他亲自迎请舍利子到家应供,尊者默许。施主满心欢喜地敷设高座,亲手供养饮食,尊者如理受食毕,准备洗钵,施主便请求传法。舍利子以神通观察他的根基(Indriya)、意乐及随眠烦恼(Kilesa),传授了相应的佛法。因闻法不可思议的加持力,施主以智慧金刚摧毁了二十种萨迦耶见 (Sakaya-Dithi),获证预流果 (Sotapanna Phala)。施主生起极大的欢喜心广行布施,求施者从四面八方蜂拥而至,然其财源却如井水般令众生取之不竭。他经常请舍利子应供,同时也为母狗求法,它亦能以恭敬心来听受尊者所传相应之法。

施主感念自己能得圣果源于母狗的恩德:若不是它去迎接尊者,自己就没有供养尊者的机会,更不可能得到圣者的果位。从此,他更加善待这只母狗。

一日,母狗生病,施主请尊者前来诵经加持。舍利子尊者即为之传讲“诸行皆无常(Sabbe Sankhara Aniccam)、诸行皆痛苦(Sabbe Sankhara Dukk ham)、诸法皆无我(Sabbe Dhamma Anatta)、涅槃即寂灭(Nibbana Nirodha Hoti)”之法。尊者说:“如若对我生欢喜心(Miccha Ditthi),即使是堕入旁生界(Tiracchana Dhatu)的众生也能从中解脱。”说完就离去了。不久,母狗去世,施主前去请问尊者如何处理,尊者说:“将母狗的尸体置一静处。虽然它的肉体会腐烂,但骨架以后会有很大的用处。”施主听后便按照尊者的吩咐将母狗的尸体放在一个非常寂静的地方。

母狗死后转生为施主之女,相貌端庄、眉毛黝黑、鼻形妙高、头如伞盖、双臂修长、身色金黄,具有各种相好。施主为她举行了隆重的诞生仪式,取了适合种姓的名字,以牛奶、酸奶、酥油等喂养。孩子亦如海中莲花般成长起来。

稍长,舍利子让她去听法,由于正值豆蔻年华,性情娇纵,她不肯前去闻法。舍利子就把静处母狗的骨架放在她的面前,令她忆起了前世(Purima-attabhava)的因缘。【译者〖索达吉堪布〗:确实,现在的年轻人尤其是大城市的姑娘们,应该把前世的骨架放在她们面前,或以前世的某种因缘,使她们也能回忆前世该多好啊!】女孩内心无比忧愁,思维尊者于己有极大恩德:自己是依靠在舍利子尊者前闻法的加持,才得以脱离旁生界,幸获人身。因此,她满怀感激之情,立刻于尊者前闻法。舍利子观察她的根基、界、意乐、精进(Viriya)及随眠烦恼,传予相应的法门,她以智慧金刚摧毁了二十种萨迦耶见,证得预流果位。得果后,她对舍利子尊者恭敬顶礼:“我今已得圣者果位(Ariya Phala),愿意在释迦牟尼佛(Sakyamuni Buddha)的教法下出家(Nikkhamamana),持梵净行。”【师言〖法王如意宝〗:这里是先得圣果后现出家相,按道理是应先皈依受戒后得果。过去的一些公案是这种程序,而此处不然。】尊者说:“出家可以,但必须征得你父母的同意。”得到父母允许后,舍利子把她带到众生主母(Maha Prajapradi)前落发出家,披上袈裟,受具足戒。众生主母为她传了相应的佛法。她精进修学,最终断尽三界(Tisso Dhatuyo)烦恼,获证罗汉果位,【译者:这样很好,原来是母狗,后来变成女人,开始不愿学法,后来学法终于证得罗汉果位。】现前黄金与牛粪等同、虚空与手掌无别的境界,具足种种神变,受到天(Deva)、人(Manusa)的赞叹和恭敬。想到往昔做狗时舍利子为己传法,今为人时尊者又为己传法,因而对舍利子深怀感恩之情,【师言:小乘的罗汉是如此对上师念恩报恩,那么大乘密宗弟子更应该铭谢上师的大恩。但是现在末法时代的众生,上师无论怎样摄受弟子并传殊胜密法,念恩报恩者又有几人?这也许是末法的一个标志。】经常顶礼尊者并说:“尊者,是您把我从旁生界中救出来的,对我恩重如山;而今又将我从轮回(Samsara)中救度出来,使我得果。”舍利子身旁的比丘们常听她说这类感激之言便问尊者:“为什么这位比丘尼 (Bhikkhuni)天天说‘非常感谢您,您使我从旁生界得到解脱?’”尊者反问他们:“你们还记得施主家的那只母狗吗?”“记得!那只母狗对我们很好。”尊者说:“这位比丘尼就是它的转世。它在我传法之时数数生起欢喜心,死后转生为施主的女儿。因她回忆起前世,所以经常说感激我的话。”

众比丘听后,对因果生起极大信心,又前去启问佛陀:“世尊,此比丘尼以何业感转成狗身?后以何业感转为人身?又以何因缘对佛陀与舍利子生极大欢喜心,并在您的教法中出家,获证罗汉果位?请佛陀明示。”

世尊告诸比丘:“这是她前世业力与今世的因缘所致。所谓前世的业力是:早在贤劫人寿二万岁时,如来(Tathagata)、正等觉(Samma Sambud dha)、人天导师(Satta Deva Manusanam)迦叶佛 (Kassapa Buddha)出世。印度鹿野苑(Isipatane Miga daye)一施主家有位相貌庄严的女孩,长大后对迦叶佛生起无比的信心,并在其教法下出家。她精通三学、具足梵行(Brahmacari)、清净戒律(Sila)等等有诸多殊胜功德,故成为传法上师,得到各种饮食、衣药等许多供养。她暗自思忖:我一个人享受这么多供养,没有很大的意义,应当发心将这些财物供养僧众(Bhikkhu Sangha)。后来,她将每次所得财物供养僧尼二众,以维持他们的生活。有一次,她遇到急事请求僧众帮忙,但大家都说:‘我们诵经很忙,总不能舍离善法去帮你吧。’这位比丘尼顿时生起大嗔恨心口出不逊:‘我平时对你们以财供养,事事关照,可我遇到急事,你们谁都不肯帮忙,一点良心也没有,像母狗一样。’她骂僧众‘母狗’极不应理,造了很大的恶业(Akusala Karma)。【师言:因果方面的报应,应从中了解。本来这次讲《百业经》,希望听法人越多越好,但人就是这样刚强难化。听法的人很少,许多堪布活佛也因种种原因外出,堪布活佛也好,大德高僧也好,如果没听此《百业经》,将来可能在取舍因果方面会有些差错。不管什么人,若没听此经,以后做事因果自负,希望各位认真地听。今后特别注意,不应用如“母狗”等恶名来责骂别人。平时讲话必须有礼貌,经常观察自己的语言,不要造恶业。】僧人们问她:‘你是什么人?我们又是什么人?’比丘尼生气地说:‘你们是出家人,我也是出家人。’僧人们告诉她:‘虽然都是出家人,但我们当中有已得果位的圣者,你毕竟是个凡夫,这样恶口(Pisuna Navaca)骂人造严重罪业,将使你在轮回中感受痛苦(Dukkha)。所以,你应该以猛烈的悔心来忏悔(Khamapana)。’这位比丘尼觉得言之有理,便在后半生中更加精进地行持净戒,常求忏悔,临终时发愿(Aditthana):愿我一生中持戒供养的功德使我能生生世世投身富贵之家,相貌庄严,并于释迦牟尼佛出世时出家证罗汉果!同时又发愿:愿我恶口谩骂僧众的业果不要成熟!【师言:有些业你不想成熟,但很快成熟。】尽管她临终时如是发愿,但以此恶业仍于五百世中转为母狗,尔后余愿也如实成熟。这是她前世的业力。今生的因缘(Maitreya Buddha)是因她为母狗时对舍利子生起欢喜心和信心,以此转为人身,得证圣果。”【师言:在迦叶佛教法下出家持戒的人,在释迦佛时能证得果位;在释迦佛教法下受居士戒以上的人,在弥勒佛教法下能证得果位。如果其中破了戒,在贤劫千佛中任一佛的教法中能得解脱。我们在释迦佛教法下若不破戒定能在弥勒佛的教法下证得果位。若破了戒,在余九百九十五尊佛的教法下得证果位。】【译者:这些观点是荣敦班智达《辨法法性论释》中的教证,所以我们大家应该注意因果,另一方面至少也要受居士戒。要特别注意我们对僧众的态度,作为堪布管家有时会对僧众说些不入耳的话或不好听的比喻,但若自己有很大的忏悔心作忏悔,是否能忏悔清净也很难说!不过上师说过念四十万金刚萨埵心咒能忏净,自己也有点安慰。以上的这个公案对大家启发不小,应从因果取舍方面注意。】


多闻天子:四天王中北方天王,佛教中为护法并恒施福之神。《法华义疏》云:“恒护如来道场而闻法,故名多闻天子。”

四无畏:一切智无所畏,漏尽无所畏,说障道无所畏,说尽苦道无所畏。

七菩提支:择法觉支,精进觉支,喜觉支,轻安觉支,念觉支,定觉支,行舍觉支。

八解脱:又名八背舍,违背三界之烦恼而舍离其缚缠之八种禅定。

九等持:四禅、四无色及灭受想定(亦名灭尽定)。

十力:知觉处非处智力;知三世业根智力;知诸禅解脱三昧智力;知诸禅定及八解脱、三三昧之智力;知种种解智力;知种种界智力;知智一切至所道智力;知天眼无碍智力;知宿命无漏智力;知永断习气智力。

七圣财:信财、戒财、惭财、愧财、闻财、施财、定慧财。

罗汉:小乘极悟之位名。一译为杀贼,杀烦恼贼之意;二译为应供,即当受人天供养之意;三译为不生,即永入涅槃不再受生死果报之意。

舍利子:佛陀十大弟子之一,意译为秋鹭子,被誉为“智慧第一”。

萨迦耶见:译曰身见,为五见之一。执著五蕴假合之体,思为有真实之我,起我与我所之见。

预流果:又称初果,指断尽三界之见惑,预入圣道法流,以第十六至八无漏圣道(或圣者)之阶位。

比丘尼:意译乞士女。指出家得度,受具足戒之女性。

迦叶佛:于现世界人寿二万岁时出世而成正觉,为释迦佛以前之佛,即过去七佛中之第六佛。
	</chapter>
	<chapter name="罗婆那王劝请品">
	——詈骂圣者　多生为狗


一时,佛在舍卫城。城中有一施主,财富圆满犹如多闻天子。他的儿子长大后娶了一位贤妻,过着幸福美满的生活。不久,其妻生下一个非常庄严的男孩。诞生那天举行了隆重庆贺仪式,并取适合种姓的名字。家人用牛奶、油饼、酸奶等喂养,待他会独自玩耍时,施主给他买了只小狗。【师言:经中公案多有相同,但不要以为是千篇一律,而是共同业力所感。】小孩子非常欢喜,经常喂养小狗,【师言:其实小狗不用喂,自己一生下来便会吃。】并把它带到路边训练咬人,以致后来小狗咬人十分凶狠。

我等大师释迦世尊及十方三世一切诸佛,具有二种智慧、四无畏、七菩提支、八解脱、九等持和十力等无量功德。如来的狮吼声传遍三界,并以大悲心恒时观照一切众生,哪些众生兴盛、哪些众生衰亡,哪些众生具损害性、哪些众生具善根性,哪些众生堕恶趣、哪些众生从中解脱,哪些众生具七圣财等等都了如指掌。即便是波浪离开大海,佛陀对众生的大悲心刹那也不会离开。圣者罗汉亦复如是。

圣者舍利子以声闻慧眼观照世间众生,知道施主被调化的机缘已成熟。

一天清晨,尊者著衣持钵去施主家化缘。施主远远看见舍利子,正准备迎接,却见那只狗猛扑过来,将尊者咬得鲜血直流。施主立即把狗赶开,将舍利子请到家中,为他清洗伤口并包扎好,然后在尊者前忏悔并请其应供。尊者默许。施主敷座设供,亲手供养美味佳肴。饭食讫,尊者将余食施给小狗,令之欢喜。时施主祈请传法,尊者观其根基和随眠烦恼,传予相应法门。施主以智慧金刚摧毁二十种萨迦耶见之山,证得预流果位,之后,皈依受戒,并祈求舍利子尊者说:“请您接受我们有生之年的饮食供养。”但舍利子说:“不能仅在你家受供,我还要利益其他众生。”【师言:当时这位施主想请尊者只接受他家的供养,现在有些居士也是这样:“这是我的上师,这个活佛是我们的活佛,不是其他人的上师、活佛。”有些“活佛”呢,也是执著:“这个居士是我的施主,故他不能到其他活佛前供养,否则我要与他断绝关系!”】施主证果后,发心更加广大,常常迎请舍利子来受供。小狗也不再咬人,【师言:也许因为舍利子喂了它糌粑,不过,印度可能没有糌粑。】每次远远见到尊者,便起身相迎,恭敬地看着尊者,舔尊者的双足、右绕三匝等,尊者应供返回时,又护送尊者很长一段路。【师言:大约有学院到洛若乡那么远吧。】一次,它照例护送尊者,在返回的途中不幸被群狗咬死。

小狗死后,其神识投生为施主妻子腹中的胎儿。舍利子以神通观知小狗的如是因缘,便只身前去度化。施主遥见尊者独自走来,既高兴又遗憾,便问:“尊者,像您这样的大阿罗汉,怎么没有侍者(Sila)呀?”舍利子说:“现在我没有侍者,也没有弟子,你能帮我找吗?”施主说:“现在我没办法找,但我的妻子已有身孕,若是男孩,长大后就给您当侍者吧。”【师言:若是女孩也就没办法了。若是女子给一位大阿罗汉做侍者,在戒律上是不如法的。】舍利子说:“长者既出此言,那就一言为定!”过了九个月,施主的妻子生下一个庄严的男孩,因他的眼睛非常小,故取名为小眼。家人照例举行了隆重的诞生仪式,用牛奶、酥油及酸奶喂养。他如海中莲花般迅速长大成人,青春美满,聪明伶俐,于文、武、理、术无所不通,并对象马、天时、地理等八种观察也通达无碍。

尊者见小眼已长大,一日复著衣持钵到施主家化缘。施主很高兴地接待尊者。尊者对施主说:“小眼未出生前,您已答应将他送予我做侍者,像您这样的大长者不会言而无信的,现在就将小眼给我吧。”施主欢喜地说:“尊者,我一定言而有信。”然后又对小眼说:“在你未出生之前我已答应将你送予尊者当侍者,以后你要好好地侍奉尊者。”小眼高兴地说:“这是您对孩儿最大的恩德。您放心,我定会好好承侍尊者。”舍利子立即给小眼剃度,并带回经堂传授法要。小眼极为精进,最后断尽三界烦恼证得罗汉果位,现前黄金与牛粪等同、虚空与手掌无别的境界,远离世间八法 (Loka Dharma),诸天共赞他的功德。

证果后小眼仍做舍利子尊者的侍者。一次给尊者洗脚,见其腿上有个很大的疤痕,就问是怎么回事。尊者说:“请你想一想这个伤痕是怎么来的。”小眼罗汉以宿命通 观知是自己前世做狗时咬伤尊者而留下的。他继续观察,发现自己前五百世一直是狗身,若不是遇到尊者,自己仍将于后五百世中投生为狗。他悲喜交集,【师言:依止善知识非常重要,若不是上师的话,我们可能会继续轮回。但若遇到一个大成就者,今后我们当中的许多人是不用再轮回了。小眼也如是,若没遇上舍利子,他仍需五百世做狗。遇到尊者,凭其对尊者生起信敬心之故而获得人身,再也不需做狗了。在我的周围,一些人比较辛苦,一方面较累很可怜,另一方面他们做各种事情也有一定意义。当然,我不是大成就者,但给他们传法也有一定的智慧和清净戒律的功德。另外,在说法上师前即使做芥子许的小事,功德也很大,能摧毁轮回的根本,这是至关重要的。】对舍利子尊者感激不尽,生起了无比的信心(Sa dha),发愿有生之年不做比丘,而以沙弥(Samanera)身份来恭敬承侍尊者,以报尊者之恩。他对尊者说:“您对我恩深似海,将我从旁生中解救出来,我愿在有生之年不做比丘,仅以沙弥身份来恭敬承侍您,藉此能报尊者之恩。”有比丘劝小眼沙弥:“为什么不受具足戒?你应当受。”他说:“我在舍利子尊者前发愿不受具足戒,终生当沙弥。”“为什么呢?”“因为尊者对我恩德很大。”“什么恩德?”小眼沙弥告诉众比丘:“我前世为狗,幸蒙尊者的摄受而得人身,否则我还将在五百世中转生为狗。所以,我发愿今生以沙弥身份承侍尊者。”

众比丘听后,即去请问佛陀:“世尊,以何因缘,小眼沙弥转为狗身?以何因缘,若没遇到舍利子还将转狗身五百世?以何因缘,今得人身并具大福报?以何因缘,虽得人身眼睛甚小?又以何因缘,他对如来生欢喜心并证得罗汉果位?”

世尊告诸比丘:“一切善恶业果不会成熟于地(Dhatu)、水(Ab)、火(Tejo)、风(Vayu)四大之上,只会成熟在自己的五蕴 (Panca Khanda)、十二处 (Ayatana)、十八界 之上。”即说偈曰:“纵经百千劫,所作业不亡,因缘会遇时,果报还自受。”【师言:对因果要有一定的信解,这是佛教徒起码的标志。若对因果无信心,则修什么甚深的法,所得和意义都不大。我们首先应该了知果报是众生的业感,这个业有善有恶;有定业有不定业;有今生受有来世受。来世中,有一百劫后受的,也有十万劫后受的。所以,众生的业感在时间、果报上是各不相同的。现在一些人以为:今天造一个善业,今天能得到善报;或今天造个恶业,今天就要得到恶报。这是不了解佛法中因果的缘故,若真正了解的话,当知“缘合应时际,其果定成熟”。还有些人说:“我一生念佛、参禅,为积累资粮作了许多布施等善业,但我心里仍是烦恼,家庭不和顺,生意又不好,不知三宝的加持力哪里去了?因果是虚妄的吧!”这都是很大的邪见。释迦教法中也没说造业是即造即成熟,而是说“百劫不毁灭”,即使经过一百个大劫,其业果也是不会毁灭消失的。所以,业果有今生报,也有来世报。如以前的瓦蒙格西造论诽谤密法,他与一千多眷属一起活生生地由裂开的地缝堕入地狱,这是现世现报。又如今生经常供养上师、僧众,自己今生中许多事业也很顺利圆满,也是现世现报。还有如五无间罪是来世成熟的,甚至有历经几大劫、几十劫以后才成熟。】【译者:现在汉地、台湾有这样的现象,如果来了一位上师给别人加持,别人的病马上就好了,那别人就认为这样的上师是有能力的上师,是位高僧大德;若上师加持后病没好转,则认为这位上师至少是没有加持力,更不可能是位大德,甚至对三宝也失去了信心。这是一种不懂因果的邪见。当年,法王如意宝去台湾,尤其担心诸如此类的事情。总之,有些业报通过上师加持今生能解决;有些业报虽然通过努力,少许今生能解决,但大部分有待来世。因此,我们对因果报应应该长时间来作观察,否则,对因果生邪见、对上师三宝生邪见,唯有造更为严重的恶业而已。目前世界上相信因果、如理取舍因果的人非常少。若能将此《百业经》成书流传,肯定会广利群生的。法王在此也作了较广的论述与教证,但在此是有侧重地略作些翻译。】又言:“诸比丘,贤劫人寿二万岁时,人天导师、如来、正等觉迦叶佛出世。印度鹿野苑有位施主,财富圆满如多闻天子,膝下有一相貌庄严的孩子,长大后对迦叶佛的教法生起了无比的信心,经父母同意后出家。不久,因他精通三学、具足种种功德而成为著名的说法上师,有许多人供养衣药饮食,财富十分充裕,他一人用不了,遂发心供养僧众。

他一方面讲经说法培养僧才,一方面联系施主并安排几个人负责供僧。一天,他将自己和其他施主的财物供养僧众,中午却无人负责,致使僧众没有吃到饭。他不满地追问由谁负责。原来负责的罗汉比丘因上午为僧众做事,午时疲乏,便回房坐禅,所以僧众没吃到饭。这位精通三藏(Ti-petaka)的大法师知道罗汉比丘眼睛很小,便在僧众前眯起眼睛嘲弄:‘今天就是这样一位小眼之负责人让大家未能享用斋饭。’他又来到罗汉比丘面前恶口詈骂:‘我经常供养僧众,也多方联系施主,可你呢?自己吃饱了就跑去坐禅,对僧众的事置之不理,简直像狗一样!’【师言:平时不要给他人取绰号、叫恶名。在我们五明佛学院这类情况较少,但有少数人喜欢给他人叫什么大鼻子、小眼睛、小个子、大胖子等。或说:“那个大个子不在!”若这样,也许自己后五百世一直转生为大个子,看起来很不庄严。所以,往往我们一不小心在生活中造了很多恶业。那位法师大管家恶口骂的是位罗汉,而我们这里有许多是发了大菩提心的菩萨。若对境是大乘菩萨,其恶口相骂的业报将是不可思议的。对此,我们很多人不重视也不知道有这样的因果报应,故从此之后,在生活中一定要谨小慎微。】

罗汉比丘觉得他恶口骂人造了很大的恶业,便说:‘你知道你是什么人?我是什么人?你实在不应如此。’大法师回答说:‘你是出家人我也是出家人,有什么不应该的?’‘你是一个凡夫,而我是已经证得罗汉果位的圣者,你如此恶语必将感受苦果,望你尽力忏悔罪业。’法师听后深感自己所为不应理,后悔莫及。

此后,他经常在罗汉比丘前恭敬顶礼、忏其前愆,并且恒时祈祷三宝,尽己所能广弘佛法,临终时发愿:以一生中恒时修持梵行及供养僧众的功德,愿我生生世世财富圆满;将来在释迦如来出世时,令其欢喜,得以出家,现证罗汉果位;愿我恶口责骂圣者的果报不要成熟。诸比丘,当时的那位法师,即是现在的小眼沙弥。因他恶骂罗汉比丘而于五百世转为狗身;若非值遇舍利子,后五百世仍将投生为狗;又因余愿成熟而生在财富圆满的施主家,于我教法中出家,证得罗汉果。此即小眼沙弥的前因后果。”【译者:这个公案告诫我们,平时不要给他人取恶名,更不能用旁生来代叫一个人,其果报是不可思议的。大家要明白铭记这个道理。】【师言:我们现在应观清净心,在我们五明佛学院,我觉得至少有三百多位得地菩萨,这是毫无疑问的。那么平时,我们说话、办事一定要谨小慎微。虽然在显现上有些菩萨似乎有烦恼,行为似乎也不如法,但这也许是大乘菩萨度化众生的善巧方便,故我们需护持自心,不能随意恶口骂人,更不能欺负他人,不然的话,会造无量的罪业。】

世间八法:称、讥、苦、乐、利、衰、毁、誉。

宿命通:能了知宿世之事。

五蕴:色、受、想、行、识。

十二处:即六根(眼、耳、鼻、舌、身、意)及六境(色、声、香、味、触、法)。

十八界:即六根、六境与六识(眼识、耳识、鼻识、舌识、身识、意识)。
	</chapter>
	<chapter name="罗婆那王劝请品">
	——杀生之报　短命多病


一时,佛在舍卫城。当地有一位财富圆满如多闻天子的施主。他的儿子长大后娶妻,生活美满幸福,美中不足的是膝下无子,因此常常祈祷帝释天 (Sakra Devanam Indra)、大梵天 (Maha Brahma Deva)、土地神、森林神等天尊。妻子终于怀孕,立即兴奋地将好消息告诉丈夫:“我已有身孕,并且感觉右侧偏重,可能会生个男孩。”她同时祈祷:“愿我的孩子将来孝顺父母,行持善法,对整个家族及自己的种姓有大利益。”丈夫听后非常高兴,为了能够更好地让妻子身心舒畅,特在房顶盖一雅室:冷暖适度,设备齐全,饮食丰美,音乐动听,舒适惬意。

我等大师释迦世尊及十方三世诸佛,时时刻刻观照着一切众生的苦乐,即使波浪离开大海,佛陀对众生的悲心刹那也不会离开。圣者罗汉也同样于昼夜六时中关注着世间众生。

此时,阿那律 (Anuruddha)尊者用声闻眼观知一位最后有 者已投胎到施主家中,施主及其家人被调化的因缘也已成熟,他们是声闻的所化对境,且应由他度化,便来到施主家,为他们传授了相应的佛法。施主一家对尊者生起极大信心,遂皈依(Sarana)三宝(Ti-Ratana),受居士五戒 (Panca Sila)。施主从此广行布施,求施者络绎不绝,其财富却取之不尽。

一日,阿那律尊者独自一人去施主家。施主惊讶地问:“尊者!您这样的大罗汉怎么会没有侍者呢?”尊者说:“你能否为我找一位呢?”施主马上说:“我家儿媳身怀六甲,若是男孩,一定送予尊者做侍者。”尊者说:“长者既然如此发心,那就一言为定。”

九个月后,一个身色金黄、具种种相好的庄严男孩降生,家人为其举行隆重的诞生仪式。因孩子是家人祈祷了很久才得以满愿的,故取名为“能愿”。施主请来八个保姆,以丰富的营养食品喂养,精心抚育。孩子如海中的莲花般成长起来,学习文学、武术、天文、历算等世间的各种学问、技艺,并且通达无碍。

尊者观察到他的出家因缘已成熟,即著衣持钵到施主家化缘,见到能愿便故意问施主:“这是那个还未降生时您就已答应送给我做侍者的孩子吧!”施主说:“确实是他。”并对孩子说:“在你还未生下来的时候,我已答应把你交给尊者做侍者了。”孩子听后,兴高采烈地说:“这是祖父您对我最大的恩德,我会好好地侍奉尊者。”阿那律尊者将能愿带回经堂剃度。能愿在尊者前皈依、受具足戒、听闻佛法,昼夜不眠,勤于修持。

能愿比丘偶染重疾,父母闻讯带药前去探望,几日后,病情丝毫未减。父母因家务繁忙,即去请示阿那律尊者:“尊者,我们身为俗家,久住寺中多有不便,能否开许能愿比丘回家养病呢?”尊者观知能愿比丘于家中也能证得罗汉果位,就作了开许。能愿比丘在家中,遵医嘱百般治疗,受尽病苦的折磨,渐渐对痛苦本性的有漏之身生起无比的厌烦心,于轮回产生强烈的出离心。他更加精勤修法,最后断除了一切烦恼,在家中证得阿罗汉果。【译者:也许出家人在家里也可以证悟大圆满,但我本人没神通,不敢开许你们回家,对在家中得证悟有些怀疑。所以,你们请假回去看病,尤其是平时很精进、持戒又清净的出家人向我请假时,我心里很痛,经常不准假,这样许多人没有断传承。虽然当时你们可能对我有点不高兴,可我总觉得出家人回家没多大意义,因为很多僧人容易受环境的影响。如今社会也比较乱,若清净僧人即便是死在静处,也是很圆满的。】能愿比丘得果后,观察父母及家人的根基并为其传讲相应之法,他们以智慧金刚摧毁了萨迦耶见,证得预流果。能愿比丘以宿命通观知自己前几世皆为人身,但生生世世都感受短命多病的果报,【译者:这个公案主要说明杀生的果报是短命多病,相信会对大家有益。若对因果有更进一步的认识,相信大家今后在如理取舍因果方面会有很大的进步。】于是对自己的肉身生起厌烦心,遂身体放光、出水、出火及闪电等,示现种种神变后趋入无余涅槃 (Maha Parinibbana)。

之后父母用白、黄、红、蓝四色彩缎包裹遗体,准备抬到尸陀林 (Sita Vana)去。众人使出全身力气皆是枉然:遗体纹丝不动。父母到阿那律尊者前请示,尊者认为也许是能愿比丘前世的愿力所致,复往世尊前呈禀:“世尊,能愿比丘在家中圆寂,但众人无法抬动他的遗体。”世尊对诸比丘说:“罗汉比丘已在家中圆寂,你们应当去供养他的遗体,我也同去。”世尊率众比丘前往,众生主母得知后,亦带五百比丘尼随行,给孤独长者 也带许多优婆塞 (Upasaka)、优婆夷(Upasika)前去。佛与四众弟子集聚在能愿比丘家,众优婆塞请求世尊:我们愿将能愿比丘的遗体抬到尸陀林。世尊允许后,他们将遗体抬到了尸陀林。众人在遗体前发愿,以各种花香等作供养。最后火化遗体,且造了一座遗塔(Cetiya)。【师言:现在修塔很多都不如法,按规矩:佛有佛的遗塔,菩萨有菩萨的遗塔,罗汉有罗汉的遗塔。现在很多人不管是什么上师、师父,一旦圆寂了就造塔子。有些寺院有很多塔,“这个是某某方丈的塔”、“那个是某某当家师的塔”。在《大圆满前行》中讲过,如上师是佛的化身,应按佛的遗塔来造;如是凡夫,则不能造佛塔。你们最好翻查历史。】【译者:你们以后做金刚上师、方丈、大和尚、阿阇黎时,应告诉弟子最好不要为自己修遗塔,即使修了也没有大用处。若是一位圣者,不修塔也可以;若是个凡夫,修了遗塔或许对其转生有很大的危害。】当下世尊为四众弟子传无上甚深妙法。之后,诸比丘请问:“世尊,能愿比丘往昔造了什么业,今世虽生在富贵之家却受短命多病的果报?”

世尊言:“诸比丘,前世所造的业,无论是善是恶,其果决不会成熟于外境的地、水、火、风上,必将成熟在自己的界、蕴上。如云:‘纵经百千劫,所作业不亡,因缘会遇时,果报还自受。’

众比丘,贤劫人寿四万岁时有位国王,其聚乐王宫前居住的大臣有两个儿子。长子对轮回众生的生、老、病、死等痛苦生起厌离心,前去森林静修三十七道品 (Bodhi-Paksika)等妙法,证得无上正等觉的果位,为众生转十二大法轮,此即贤劫第一佛——拘留孙佛 (Krakucchandha Buddha)。次子从小行为放荡,喜欢杀生邪淫等恶行,尤其酷爱打猎,杀害了成千上万条生命。尔时拘留孙佛回家乡传法,其弟也被教化而皈依佛门,并受了居士戒。之后,他发心建造经堂、供养僧众,同时发愿:以此善根愿我生生世世财富圆满,令如来欢喜,并在如来教法下出家,证得罗汉果位!因杀生的果报成熟,他无论投生哪里都是短命多病;以供养僧众及修建经堂的功德而感得财富圆满,闻受如来教言,又在我教法下出家,证得罗汉果位。”

众比丘复又请问:“世尊,以何因缘,能愿比丘的遗体众人无法抬动?”世尊又讲述:“贤劫人寿两万岁时,人天导师、如来、应供(Loka vidu)、正等觉迦叶佛出世。印度鹿野苑一施主之子长大后出家,最后获证罗汉果而趋入涅槃(Nib bana)


【这孩子的上师就是现在的能愿比丘】。罗汉的上师把他的遗体供养起来,并发愿:愿我将来在释迦佛教法下得证罗汉果,入灭时,佛与四众弟子皆来供养我的遗体。因愿力成熟,故今日我与四众弟子去供养那具抬不动的遗体。”【译者:这个公案主要讲杀生的报应。这是从人寿四万岁一直到人寿八十岁之间,一个漫长的因果报应的过程。正如世尊所言:“纵经百千劫,所作业不亡。”大家要牢记在心间。】

帝释天:音译释迦提桓因陀罗,略称释提桓因。本为印度教之神,入佛教后称为帝释天。为佛教之护法神,乃十二天之一,为忉利天(三十三天)之主。

大梵天:位于色界初禅天之第三天,又称梵天王、世主天。大梵天以自主独存,谓己为众生之父,乃自然而有,无人能造之,后世一切众生皆为其化生,并谓已尽知诸典义理,统领大千世界,以最富贵尊豪自居。

阿那律:佛陀十大弟子之一,于佛传法时酣睡而被佛呵责,便立誓不眠,以致罹患眼疾,导致失明,然以修行益进,心眼渐开,终成佛弟子中天眼第一者。

最后有:生死界中最后之身。阿罗汉、缘觉及菩萨之身。

居士五戒:指五种佛制戒,为在家男女所受持之五种制戒,即:不杀生、不偷盗、不邪淫、不妄语及不饮酒。

无余涅槃:谓出离生死苦所显现之真理。即烦恼断尽,所余五阴之身亦灭,失去一切有为法之所依,自然归于灭尽,众苦永寂。

尸陀林:又作寒林,其中位于印度摩揭陀国王舍城北方之森林,林中幽邃且寒,初为该城人民弃尸之所。其后泛称弃置死尸之处所。

给孤独长者:舍卫城之商主,后买下祇陀太子之园林供给僧众。

优婆塞:意译近事男、男居士、男信士。

三十七道品:为追求智慧进入涅槃境界之三十七种修行方法,又称为三十七觉支、三十七菩提分、三十七助道法,其学处分为:四念处、四正勤、四如意足、五根、五力、七觉支、八圣道。

拘留孙佛:乃过去七佛中之第四佛,现在贤劫四佛之第一佛。

	
	</chapter>
	<chapter name="罗婆那王劝请品">
	——无意害兄　受驼背报


一时,佛在舍卫城。有一施主,财富圆满如多闻天子。【译者:当时印度很富裕,每位大施主都富如多闻天子,但现在很贫穷,这是不同时期众生所感的依报不同。】其子娶妻后,一家人过着幸福美满的生活。儿媳九月怀胎生下一个庄严的男孩,全家举行了隆重的庆贺诞生仪式,取适合种姓的名字,以各种饮食精心喂养。孩子渐长,聪明好学,对文学、天文、地理以及观察象、马、珍宝等世间的各种学问、技艺,无不精通。

一天,孩子突然生病,背上鼓出一个大包,腰也弯曲,竟成驼背之人。家人不惜花费巨资多方求医,却无济于事,最后决定请当时印度闻名的外道六大本师弗兰利、迦叶子、弗利子等为孩子治病。【师言:释迦世尊居兜率天时,外道很兴盛,故世尊发愿降临南赡部洲救度被迷惑的众生。】施主供养外道六大本师财物、饮食等并作礼祈求:“您们是当今出名的大德,于过去、现在、未来世间的一切无所不知、无所不晓。如今我子重病缠身,恳求您们医治。”六本师以多种药物、咒语等尽心治疗,使尽浑身解数仍不见效。施主的一位佛教徒朋友提醒他:“您不要皈依那些外道本师,应该皈依我等大师释迦牟尼佛,他才是遍知(Sabba-Vidu)一切、无不通达的圣者!”施主闻言,欢喜无比,立即前去拜谒世尊,世尊为他传授了一些法要。尔后,施主又祈求世尊携眷属次日到家中应供。世尊应允,施主非常高兴,即刻回家准备。

第二天,施主亲自出迎,世尊著衣持钵,率众弟子前往。驼背孩子远见世尊缓步安详而行,尤其见到佛的三十二妙相 (Devatimsa Maha Purisa Lakkhanani),心中安乐无比,喜悦之情胜过比丘十二年的禅悦 (Samapatti),激动得在床上跳起来,这一跳,他的背竟然挺直复如常人,对世尊生起了更加无比的信心,立刻上前恭敬顶礼(Anjali)、供养赞叹。见此情景,施主喜出望外,虽然未请求佛陀解除孩子的病苦,而今已然痊愈,一家人对世尊恭敬顶礼,设置高座,请世尊及僧众分别入座,供养最上等的饮食,之后祈请世尊传法。世尊应他们的根基传讲佛法,他们都以智慧金刚摧毁了二十种萨迦耶见,得证预流果位。【师言:世尊在世时,人人修法都能立即证果,善恶也是现世受报,而现在呢?我们修法不能很快得果,业报也不会很快成熟,很多人有这样的邪见。我们应了知:释迦世尊住世时是果期,修法者马上证果,尤其是证小乘果位非常快;现在是教期末后,修法是不会马上证果,但业力的本性是不变的,所谓“纵经百千劫,所作业不亡”,将来一定会证果的。】已完全康复的驼背人心想:世尊治好了我的病,使我离苦得乐,我应当生生世世出家为僧,以报佛恩。经父母同意,他到世尊前合掌顶礼,随佛出家,受近圆戒 (Upasam apada)。【师言:佛陀传戒不同于现在,当时是通过语句传戒,不需很长时间。】出家后,佛陀为他传授相应法门。他精勤修持,不久即断尽三界烦恼,获证罗汉果位,现前黄金与牛粪等同、虚空与手掌无别的境界,诸天齐赞他的无量功德。

诸比丘启问:“世尊,此人以何善业得生富贵之家?以何恶业而感驼背?以何因缘蒙受佛陀亲自加持而得以恢复如常?为何于您教法下断尽烦恼证得罗汉果位?请为我等演说。”

世尊告言:“诸比丘,早在贤劫人寿二万岁时,人天导师、如来、正等觉迦叶佛出世。鹿野苑有一施主,其儿媳生下双胞胎,家人为这对孪生兄弟举行了盛大的诞生庆贺仪式,取了适合种姓的名字,用丰美的食品喂养。兄弟俩长大后都对迦叶佛生起信心,经父母允许一同出家受戒。他们一致认为迦叶佛教法中闻思修是得道的根本,所以请问迦叶佛:‘世尊,我们应该先闻思还是先修行(Padipata)?’世尊告诉他们:‘先闻思,后修行。’【师言:在迦叶佛出世时,闻思修也是很重要的。以前,世亲菩萨说过,释迦牟尼佛的教法最着重于闻思修,若无闻思修,仅形式而已。】【译者:前年一位活佛在某学院住了两年后回本寺院,抵达寺院后便立即召集了所有僧众说:“咱们寺院内没有闻思修,只不过是个形式而已。”可那位修建寺院的老喇嘛听后怒气冲天,负气欲走,活佛急忙好言相劝:“修寺院是闻思修的助缘,别无他意。”又经多方劝解才平息下来。从此,活佛在寺院中再也不敢对僧众提闻思修了。由此可见,现在的人不懂闻思修的重要性,往往仅耽求形式上的造作,却忽略了闻思修行。】

兄弟俩白天精勤闻思,夜晚休息时,哥哥顽皮,常压在温和稳重的弟弟身上耍弄。久而久之,弟弟忍无可忍。一天,他拿了块大砖石裹在自己的衣服里,这时哥哥又故伎重施压在他的身上,结果腰搁在砖石上,折断了腰椎,从此再也直不起来,成了驼背。弟弟心里十分内疚,愧悔不该将哥哥致成残废,于是千方百计请来许多医生为哥哥治疗,祈盼哥哥早日康复。后来,哥哥终于恢复如初,且因病而对轮回生起无比的厌离之心,更加精进修持,终于证得了罗汉果位。【师言:生病的好处是能对上师三宝生信心,对轮回生出离心;不病的好处是能积累资粮。无著菩萨也如是说。】【译者:这里弟弟无意间伤害了哥哥,当时的哥哥是位凡夫。可见,即使对凡夫作一点损害,其果报也很大。】弟弟十分高兴,经常恭敬承侍罗汉哥哥,临终时发愿:以一生出家持戒的此分功德,愿我生生世世转生于富贵之家,并能在释迦佛出世时出家,证得罗汉果;愿我害哥哥的恶业不要成熟,若因果无欺定要成熟,则愿释迦佛亲临消除我的痛苦。他伤害哥哥的业果成熟而感今生驼背;又因发善愿成熟而感今生转在富贵之家,【译者:如此发愿是一个很好的忏悔方法,我们也该如此发愿,愿我们往昔所造诸恶业,最好不要成熟,但若果报成熟也愿在弥勒佛出世时,蒙佛陀慈悲能亲自遣除我的一切痛苦,或者愿其他任何一尊佛,甚至祈愿法王如意宝成等正觉时,由上师老人家慈悲来遣除我的痛苦。】由我亲自解除他的痛苦,且在我教法下出家,获证罗汉果位。”


三十二妙相:系转轮圣王及佛之应化身所具足之三十二种殊胜容貌与微妙形象。依《大智度论》卷四所载即:1)足下安平立相2)足下二轮相3)长指相4)足跟广平相5)手足指缦网相6)手足柔软相7)足趺高满相8)腨如鹿王相9)正立手摩膝相10)马阴藏相11)身广长等相12)毛上向相13)一孔一毛生相14)金色相15)大光相16)细薄皮相17)七处隆满相18)两腋下隆满相19)上身如狮子相20)身广洪直相21)肩圆好相22)四十齿相23)齿齐相24)牙白相25)狮子颊相26)味中得上味相27)大舌相 28)梵音相29)目绀青相30)牛眼睫相31)顶髻相32)白毫相。

禅悦:入于禅定者,其心愉悦自适之谓。

近圆戒:又称具足戒,指比丘、比丘尼所应受持之戒律。一般而言,比丘戒有二百五十条,比丘尼戒有三百四十八条。

	
	</chapter>
	<chapter name="罗婆那王劝请品">
	——两世被骗　等流果报


一时,佛在舍卫城。大比丘尼春乾摩拥有众多眷属和尼众经堂。附近有许多戒学较高的比丘尼具足种种神变,经常到北俱卢洲 (Vttara-Kuru)、西牛货洲 (Apara-Godaniya)、东胜身洲 (Purva-Videha)、三十三天 (Trayastrimsat-Deve)及人间富贵的地方带回各种珍宝美食。春乾摩比丘尼对此极为羡慕,希望自己也能具足同样的神通。她一直琢磨该到哪里学神通,跟谁学:那些比丘尼的嫉妒心很强,恐怕不一定会教我;【师言:释迦佛时代的女性也是有不共的烦恼,尤其是嫉妒心,无论出家或在家都一样,故女众应该认识自己的烦恼,并对症下药。】若跟比丘学吧,男女众说话都遮止,更不必说学窍诀了。【译者:男女僧众不许说话,在《百业经》中也有如此教证,并非有人擅自所定。】她天天冥思苦想,终于想到了寺院外既不受寺院管辖、也不受戒律约束的六群比丘 (Cha-Bagiyabhikkhu),不禁沾沾自喜,遂打算跟他们学神通。

她以供斋为借口与他们取得联系,亲手制作精美饮食去供养六群比丘。之后,比丘尼祈请道:“希望你们传授我一个神变之法。”六群比丘阴阳怪气地说:“传授神变倒是可以,但窍诀可不能随随便便传给别人,要么对方有大的供养,要么以学术交换,否则一生中不会传予任何人。如果你三个月内天天以饮食供养我们,再供养每人六种资具,我们就发心教你一个神通法。”春乾摩比丘尼信以为真,欣然答应,依言而行,三个月后祈求六群比丘:“我的供养已圆满,该教我神通了吧!”他们装腔作势地说:“可以可以。不过,学神通首先要锻炼好身体,身体越强壮,神通越容易修出来。”她迫不及待地问:“那我该怎样锻炼呢?”他们漫不经心地说:“第一天,站在一个凳子上往下跳,第二天站在两个重叠的凳子上往下跳,依此类推,到第七天从重叠的七个凳子上向下跳。身体锻炼好以后,接下来,第一天从一层楼上跳下来,第二天从二层楼上跳下来,最后从第七层楼上跳下来,一直坚持下去,身体会越来越好,神变也越来越大,在空中飞行肯定没问题。”

春乾摩比丘尼依教奉行,结果到了第七天,她从第七个凳子上摔下来,折断腰椎骨,成了驼背。她痛苦地质问六群比丘:“你们给我教的是什么神变?怎么把我的身体‘锻炼’成这个样子?”六群比丘一副满不在乎的表情,蛮不讲理地回答:“这我们就不管了,该教的都教了。”听到这番话春乾摩比丘尼生起极大的嗔恨心,无论在经堂里还是在路旁,逢人便说六群比丘如何如何的欺骗,害得她成了驼背。【译者:现在有些居士也是先供养,然后说被骗了,所以,首先观察供养之境极其重要。】

时众比丘到佛前请问:“世尊,以何因缘,六群比丘欺骗春乾摩比丘尼,使她成了驼背?”


世尊告众比丘:“这是他们前世的因缘。六群比丘不仅现在骗她,往昔也曾骗过她。很久以前,印度鹿野苑的梵施国王请了许多手艺不凡的木匠准备兴建王宫。一位看守国库的驼背妇女每见木匠高超的技艺羡慕不已:他们既然能把弯曲粗硬的木料做得端直、平滑,而自己的身体柔软又光滑,请他们弄直想必没问题吧。几经考虑后她找木匠商量:‘您们的手艺很不错,能不能把我的身体修理得像木料那样端直?’木匠们说:‘按道理是可以,但有个条件,你要在三个月内每天供养我们食物。’驼背妇女欣然应允。三个月后,她对木匠们说:‘我已经供养你们三个月了,现在该把我的身体弄直了吧?’这些木匠一本正经地说:‘是,现在可以了。不过我们做木料是先在上面画直线,再用斧子砍、锯子锯,木料就做得端直了。同样,我们也要在你身上画线,再用斧子砍、锯子锯。’驼背妇女闻言毛骨悚然,战战兢兢地说:‘什么?用斧子砍?那不把我砍死了吗?’木匠们满不在乎:‘除此以外,别无他法。’驼背妇女很伤心,又不敢向任何人提及此事。诸比丘,当时的驼背妇女就是现在的春乾摩比丘尼,木匠们就是现在的六群比丘。往昔他们骗了她,没有满她的愿,今世他们又欺骗她,使她成了驼背。这是她的同行等流果 。”【师言:这是同行等流果。我们人与人之间的亲怨若今生不了,则一直生生世世报下去。所以,我们平时对一个素不相识的人,第一眼觉得很好或讨厌,这都是前世的因缘,大家要明白这个道理。】

北俱卢洲:意译胜处、胜生、高上,以其地胜于其他三洲而得名。地形方正。

西牛货洲:以牛行贸易而得名。地形如满月。

东胜身洲:以其身形殊胜故称胜身,地形如半月,人面亦如半月。

三十三天:六欲天之一。又作忉利天。于佛教之宇宙观中,此天位居欲界第二天之须弥山顶上,四面各八万由旬。

六群比丘:指成群结党之六恶比丘。佛在世时,有恶比丘六人勾结朋党,不守律仪独行恶事,佛制戒多缘此六比丘而来。

同行等流果:一切由善因所生之善果,或从恶因所生之恶果,均与因同一性质,故称同行等流果。

	
	</chapter>
	<chapter name="罗婆那王劝请品">
	——侮圣忏悔　王位复得


一时,佛在舍卫城。有位名布德作拉巴多扎的人依靠佛陀的加持力遣除了三界轮回的痛苦,获证圣者罗汉果位,因感世尊恩深似海而发愿度化无边的众生以报佛恩。他观察所化众生的时、处、因缘等,得知南方果贤巴【印度六大城市之一,汉译萨弥城】的众生与他有缘,而且得度时机已成熟,于是,身披袈裟、手持钵盂前往果贤巴城化缘,果然得到一有名大施主及其眷属的长期供养。尊者应他们的根基、意乐传授了相应的佛法。有的得暖位 (Usma Gata)、顶位 (Murdhana)、忍位 (Khanti)、胜法位 (Lokikagra Dharma),有的得预流果、一来果 (Sikitagami Phala)、不来果 (Anagami Phala)、罗汉果 ,有的得金轮王、梵天、帝释天位,有的得缘觉 的果位,有的种下了如来正等觉的种子,更多的人对三宝生起了不共的信心。【译者:一些汉人在我们学院住了一段时间后,为报答法王如意宝的无比恩德,在汉地兴起广度众生的宏伟事业,其弟子肯定也有不同的证悟吧。所以,我们也有这样的缘起。】得果的众弟子祈求:“尊者,您对我们的恩德很大,把我们从三恶趣中解救出来,渡过生死海、越过骨架山,从此再不会堕入轮回,所以,我们诚心祈求尊者在有生之年能接受果贤巴信徒们的供养。”尊者和善地说:“在这里也可以,但我还要饶益其他有情。”在场的信徒们都对尊者广度众生的大悲心赞叹不已,顶礼尊者后各自回去,可四面八方朝拜者仍纷至沓来,应接不暇。

此时恰嘎国王率四大军队出宫打猎,路经此地,【师言:印度的国王总是爱好打猎,殊不知打猎是下劣种姓所为,非国王所应为,可他们无聊,赖以打猎虚度时日。】见施主院内济济满堂,便查问原因。大臣说:“听说有位名布德作拉巴多扎的人在这里,所以,有很多人来朝拜他。”国王知道尊者是邻国一位国王的太子,出家后证得了罗汉果,而且他与尊者的父亲是故友挚交,因此决定进去相见。国王一行来到了院内,尊者安然坐在法座上既没出外迎接也没起身,国王顿现不悦之色,但还是勉强礼拜了尊者。辞别后,国王愤恨地说:“他在我的国土上,居然敢对我不恭!”大臣们也议论纷纷,火上加油,国王更是怒气横生,打猎返回时说:“我们再去,若他仍是那副姿态,我就砍断他的头。”众大臣也随声附和。尊者知道国王发了恶愿,便向前跨了六步亲自迎接国王,因此国王身上原有的光立即消失,大地瞬间裂开。国王见之非常害怕,立即知道是尊者迎接的缘故,马上跪下来向尊者顶礼并祈求:“寡人愚昧无知,一心一意忏悔,祈求宽恕。”尊者悲颜慈目地看着他说:“对我倒没什么,您既然知道错了,好好忏悔就可以了。”国王再三祈问:“我心发恶愿,身造恶业,惊动了尊者,这样,对我的王位是否有影响?对我的生命是否有危害?”尊者安慰他说:“不用担心,对您的生命没有危害。但因我前迈六步迎接您,您将于六个月中失去王位,又因您诚心忏悔,王位会失而复得。若您对我生起欢喜心,则身光可立即恢复,裂开的大地也无害于您。”国王立即生起欢喜心,当下身光复原、地缝闭合。国王对尊者作礼后返回王宫。

不久,恰嘎国王又带着四大军队去森林狩猎,一时,自顾追逐一兽,渐渐远离眷属,以致在森林中迷失了方向。国王心急如焚,四处乱撞,见一牧童家便直冲进去。牧童不知是国王,暂时让他住下来一起生活。国王因恐怖、焦急和恼怒而神志不清,迷迷糊糊,以致疯狂。太子、大臣等在森林中四处寻觅也不见国王身影,只好作罢回宫。六个月后,一大臣忽然又想起失踪的国王,复与众大臣商量:“我们再去寻找国王吧,若能找到最好;若找不回来,则当另立太子为国君。”于是太子与大臣再次共同外出寻找国王。这时,国王神志已经清醒,牧童也认出了国王,准备将他送回宫去,路上与寻找国王的大臣们邂逅。太子悲喜交集:“父王六个月来如何度日?”国王详述六月经历时,聪明的太子忆起尊者当时对父王的授记,便禀白父王自己所想。国王听后也觉得不可思议,立即增上了信心并对太子说:“父王暂不回宫,先去拜见尊者。”他们直奔果贤巴城的施主家,国王一见尊者立即上前恭敬顶礼,祈请传法。尊者传了相应的法后国王请求:“尊者,您能否接受我七天的供养?”尊者默许。国王十分喜悦,于七天中以各种上好饮食供养尊者。受供圆满后,尊者又给他们传了相应之法,他们赞叹尊者的传法功德后返回宫中。

世尊与眷属莅临果贤巴城住到施主家,恰嘎国王得知后立即前去拜见,世尊也为他传法。国王请求:“世尊,您能否在三个月中接受我的供养?”世尊默然应允。国王在三个月的广大供养中对尊者总是另眼相待,其余比丘众心怀不解,启问尊者缘由,尊者如实告以事情的原委后,众比丘复往世尊前请问:“世尊,以何因缘,国王先对尊者生嗔心导致身体失光,后生信心使身光恢复?”


世尊告诸比丘:“此乃前世因缘。久远以前,追培城里有位宁布国王,他在位期间,风调雨顺,国泰民安,举国上下富裕祥和。其下一位小国王有一太子,长大后精通经诗史学等十八明。聪颖的太子观察到父王时而利于民众、时而害于民众以及人生的苦乐悲欢截然不同而深有感触。日久观察,太子生起了猛烈的出离心,便舍弃继承王位的机会到寂静森林修行。他修得四禅八定 、五种神通 (Pancabhinna),成了著名的仙人,之后回宫传法,对他恭敬供养者数不胜数。宁布国王打猎路过时见众人汇集,遂询问原因。大臣回禀:‘是您部下的一位小王子修成仙人,回宫传法,所以众人济济。’国王闻言,念及与其父的友好关系,决定前去拜见。【师言:今世的果报与前世的果报在细节上几乎相同。佛陀曾在经中说:“今生作何业,来世亦受如是果。”如今生对某人生嗔心,后来化解合好,肯定在前世也有同样的过程,这就是同行等流果。经中佛说“造业受报五百世”的喻意即此也。】当时仙人没有起身相迎,国王顿起嗔心(Dosa),想要杀掉他。国王念头一动,身光消失,大地裂开,他害怕至极,立刻到仙人前求忏悔。仙人慈悲地说:‘这对我没什么,但您要从因果方面考虑。’国王再三祈问:‘我对您发了恶心,将来对我的王位会不会有影响?我的来世会有什么报应?’仙人安慰他说:‘您的王位不会有影响,如果您对我生起信心与欢喜心,身光会恢复如故。’国王立刻对仙人生起欢喜心,眼前的裂地闭合,身光也恢复了。众比丘,当时的仙人即今之布德作拉巴多扎尊者;当时的宁布国王,即是今日的恰嘎国王。因果如是毫厘不爽!”

暖位:此位可烧除烦恼,接近见道无漏慧而生有漏之善根,并以此位观欲界、色界、无色界之四谛及修十六行相,生有漏观慧。修至此位即使是退欲而断根造恶业,乃至堕入恶趣,然而终必能得圣道而入涅槃。

顶位:于动摇不安定之善根(动善根)中,生最上善根之绝顶位,乃不进则退之境界。于此修四谛、十六行相。修至此位即使退堕地狱也不至于断善根。

忍位:为确认四谛之理,善根已定,不再动摇(不动善根)之位,不再堕入恶趣。分上忍位、中忍位及下忍位。

胜法位:为有漏世间法中能生最上善根之位,观修欲界苦谛之一行相。于次一刹那入见道位而成为圣者。

一来果:即四圣果中之第二果。指断除欲界九品修惑中之前六品而证得圣者果位并以来返人天一次而得名。

不来果:梵文阿那含,意译不还、不来,乃声闻四果中第三果之圣者。彼等已断尽欲界九品之惑,不再来欲界受生。

罗汉果:即第四果又作极果、无学果。指已断尽色界无色界之一切见惑、修惑而永入涅槃之圣者。

缘觉:又作独觉、因缘觉。指独自悟道之修行者,即于现在身中,不禀佛教,无师独悟,性乐寂静而不事说法教化之圣者。

四禅八定:四禅又作四静虑,即色界天之四禅。八定谓色界天之四禅与无色界天之四无色定,合之而成八定(八定包含四禅)。

五种神通:指修四根本静虑所得之五种神通。即神足通、天眼通、天耳通、他心通及宿命通。

	
	</chapter>
	<chapter name="罗婆那王劝请品">
	——六国争娶　毅然出家


一时,佛在舍卫城。鹿野苑有位出名的梵施国王。他在位期间如法执掌国政,以致国泰民安、风调雨顺、林茂果丰、牛肥马壮,整个国家生机勃勃、繁荣昌盛,人们都过着幸福美满的生活。

不久,国王喜添一女,宫廷内外举行了隆重的贺生仪式,因为王家种姓是嘎希,而且公主天生丽质、秀美非凡,所以取名嘎希美女。国王特请八位保姆分工负责,【师言:世尊时代,印度有个习俗,富家孩子由姨母抚养。世尊亦如此,只是因世尊的母亲在世尊出世七天后与世长辞了。】细心照顾,精心抚养。她如海中莲花般很快地成长起来,幼时便学习各种文武理数、经史诗赋等,并对释迦牟尼佛生起无比信心,经常藉父母之力供养三宝。嘎希美女渐至豆蔻年华,窈窕贤淑,美貌丽质无与伦比,堪称世间第一,邻近六国之君无不知晓,均垂涎三尺,欲结百年之好,各派信使前去求婚。梵施国王心下不安,虑及只有一女,若许予一王,其余五国必定挑战,将危及举国臣民,故一个也没答应。六位国王都按捺不住内心的不悦,各自统帅四大军队向鹿野苑进军准备抢婚。

一日晨,梵施国王登上城墙远见六国军队步步逼近,大吃一惊,担心国家毁于一旦,内心万分焦急,拖着沉重的步子忧心忡忡地回到王宫,皱眉凝思。嘎希美女来到父王身边,见他满面愁容,忙问:“父王为何心事重重?”国王说:“还不是因为你的关系。”“为我?莫非是我貌不够美?”梵施国王苦笑着说:“不是因为不美而是太美,六国竞相争娶,我一一回绝,以致今日六国兵临城下,这可如何是好?”嘎希美女略作思索再问:“父王,女儿有没有自己选择婚姻的权力?”【师言:按佛法与法律来说,每人都有婚姻自由,但现在有些地方的习俗仍是父母包办婚姻,子女们生活得并不融洽,如果自己选择的话,相对会好些。】国王痛快地回答:“有权力!”嘎希美女得到开许后,宽慰父王:“父王不要担忧,请告诉六位国王,我要亲自择婚。”六个国王都骄傲地认为嘎希美女一定会选中自己,因此不约而同地答应退兵。信使把情况如实回禀国王,国王心忧女儿出嫁做王妃,父女即将分离,转念又想:只要国泰民安,吾心足矣。

六位候选国王各自兴修宫殿,然后身着各种宝饰,骑着大象,带着财宝及眷属,几乎是倾其所有,准时来到鹿野苑。他们各据一方,坐在狮子座上等候嘎希美女亲临。著妙衣佩宝饰的嘎希美女终于骑着大象缓缓而来,从每一位国王面前走过后直言相告:“我不愿与任何人过世间虚伪的生活,我愿意礼拜释迦牟尼佛。”说完飘然而去。六位国王及眷属看着她姗姗远去的背影都大失所望,又觉得如此绝色女子不贪恋世间的荣华富贵而愿皈依佛陀实为稀有。梵施国王及眷属目睹嘎希美女此举,半信半疑地尾随其后欲观真相。

嘎希美女一路风尘仆仆,或乘大象或步行,终至圣居面见佛陀。她恭敬合掌顶礼佛足祈求:“世尊,我愿在您的教法下出家,受持净戒,唯愿恩准!”【译者:这里嘎希美女虽被六个国王争娶,可她毅然回绝,舍俗出家。现在人们听说什么歌唱家、名演员出家了,大家都感到稀奇,这是见识不广的原因。在我们学院里可能也有如嘎希美女般不顾名誉地位、不顾亲朋好友的阻拦而毅然走进西藏,走进喇荣的。】佛陀欣然应允,唤来众生主母亲自交予。【译者:众生主母乃众比丘尼之首。现在我们学院尼众经堂与僧众经堂间的距离,就是当年上师如意宝朝圣地印度时,在舍卫城亲自度量了的,并说:以后尼众会越来越多的,我们是按照舍卫城佛陀当时的大僧与二僧经堂间的距离来修建我们学院的经堂。】众生主母为她剃度,授具足戒,传授佛法。她积累资粮、精进修持,断尽了三界轮回的根本,证得罗汉果位,现前黄金与牛粪等同【无有贤劣】、手掌与虚空无别的境界【现空无二】,受到诸天赞叹。尾随之人见嘎希美女果真出家并证圣果,觉得非常稀有。嘎希美女又去佛前礼谢,世尊也对尾随而来的人们传了相应之法。


众比丘祈问:“世尊,以何因缘嘎希美女生于帝王之家?以何因缘相好庄严?以何因缘于如来教法生大信心?以何因缘速证圣果?”佛告诸比丘:“这是她往昔的愿力(Aditthana Bala)所致。贤劫人寿两万岁时,人天导师、如来、正等觉迦叶佛出世,鹿野苑有一施主,富如多闻天子。其儿媳生一漂亮女孩,长大后对迦叶佛生起极大信心,借父母之力,修建一座经堂供佛及僧,后经父母同意得以出家,一生中严守净戒,精进闻思修行。她临终前发愿:以今生布施、供养、持戒、闻思等功德,愿我生生世世生于富贵家,相貌庄严,并于释迦世尊教法中出家证罗汉果。此女即是嘎希美女,往昔愿力成熟,今生于富贵之家,相好庄严,且对我生起信心,出家为尼,证得圣果。”【师言:发愿非常重要。每天我们都应以诚心念诵《普贤行愿品》来发愿,愿我们能生生世世值佛出世并证得圣果,或发愿在弥勒佛出世时,获证殊胜的解脱果。】

	
	</chapter>
	<chapter name="罗婆那王劝请品">
	——婚前证果　智慧第一


一时,佛在舍卫城。【译者:据说佛在此居住了二十五年,也有说是二十四年。佛当年所居的遗址尚在,在根登群佩所著的《印度佛教史》与许多印度的佛教史上都有明确的记载。佛陀的宿舍、僧众的寮房等遗址都非常明显,前几年上师如意宝曾亲自朝拜。舍卫城距鹿野苑之间的距离,若乘坐火车约几个小时的路程,相当于色达去道孚的距离,因佛在舍卫城居住很久,故许多公案在此发生。】城里有位萨迦国王,鹿野苑有位梵施国王,二王因一些争议而起兵征战,双方均伤亡惨重。

一日,梵施国王又率领军队在康丹河边安营扎寨,气势汹汹;萨迦国王也不甘示弱,统率大军不可一世地涌向康丹河,准备迎战。两国兵力相当,交战良久,伤亡惨重而难分胜负。时萨迦国喜添秀丽公主,梵施国王也喜得一位庄严太子,双方都歌舞奏乐庆贺自己孩子的诞生。两位国王都听到对方的欢悦声,各自派人探知对方添了贵子。梵施国王暗自高兴:这是个很好的机缘,双方对阵时各得子女,将意味着和平的到来,停战合亲。于是,派一使者与萨迦国王谈和:“咱们两国一直兵戈相交,现在我方愿意停战,并希望贵国小公主能许给我国小王子,和亲解怨!”萨迦国王兴兵沙场,操劳国事,备尝艰辛,闻言正中下怀,爽快应允,于是双方互相道歉,互赠厚礼。【师言:原在炉霍的罗科玛和宗麦两个部落曾天天打仗,后来也是采取和亲的办法。从那时起,部落之间的战争就平息了。】

萨迦国王想到王女诞生后战争停止,使自己身心安乐,所以为公主取名生乐母,精心喂养,孩子如海中之莲迅速地成长。她自幼秉性贤善,皈依受戒,好行布施,经常去尼众经堂听经,且对释迦佛生起极大信心,后证得无来果,具种种神通及八大解脱(Attha Vimokkha)等功德。公主重返宫中,在父王母后前显示神变并告之:“我已得如是胜法,不愿再享受世间的生活,愿于佛陀的僧团中出家,请父王母后恩准!”父母为难地说:“你要出家我们无权开许,因为你刚生下来时就被许配给梵施国王之子,你当去他面前请求。”王女说:“好,我自己去跟王子商量。”而她的父母却暗中派信使告诉梵施国王:“你们是否应择吉日筹办王子的婚事,否则若王女出家,我们也没办法。”梵施国王立即选定良辰吉日,通知众人参加王子的婚礼仪式。当天,王子身著最上好的服饰,王女也是身著妙衣霓裳,被接到鹿野苑。

准备举行婚礼时,王女突然飞到空中显示打雷下雨、闪电发光、下冰雹、燃火等种种神变,并对王子说:“我已得胜法,不愿在欲界 (Kama Dhatu)享受,不管您今后何为,但请您同意我出家!”王子细细想来,觉得王女言之有理,就对她说:“请下来,您自己怎么做都可以,我没有意见。”生乐母闻言,满心欢喜,飘然落地,且为在场各位传讲佛法。后来她得到父母恩准,即直奔给孤独园佛陀座下,恭敬合掌顶礼祈求:“世尊,如有因缘,请您慈悲摄受,我愿出家受持净戒。”佛陀开许后便将她交予众生主母。众生主母为她落发、授戒、传法,她自己也是勤奋精进,断尽了三界烦恼,获证罗汉果位,现前殊胜的境界,诸天也赞叹其功德。王子听说生乐母已得圣果,并且已成尼众中智慧第一的圣者,十分羡慕,随即放弃世间一切,在释迦佛教法中出家。他勇猛精进,后来也断尽了一切烦恼,获证罗汉果位。


诸比丘请问世尊:“以何因缘,王子王女皆生于高贵王家?以何因缘二人于佛生欢喜心一并出家,同证圣果?”世尊告众比丘:“这是他们往昔的愿力所致。贤劫人寿二万岁时,人天导师、如来、正等觉迦叶佛出世。时鹿野苑有位财富圆满的施主,与妻子共享安乐,且都对迦叶佛具大信心。夫妇商量:‘我俩膝下无子,甚多财产也无意义,不如趁有生之年于迦叶佛前作些功德。’商定后,夫妻二人修一座经堂供养佛及僧,后来都在迦叶佛前出家。虽然一生中没得圣果,但临终时他们共同发愿:以今生布施出家之功德,愿我们生生世世财富圆满,生于贵族王家,值释迦世尊出世,令佛欢喜,于佛教法中,一起出家,同证圣果。他俩如此发愿,其愿力成熟,今生王族,得以出家,并证圣果。今日的王子王女即是迦叶佛前的夫妇二人。”【译者:这个以愿力成熟果报的公案启发我们:在释迦佛教法下,如果我们不能证果,但只要好好地发愿,将来在弥勒佛出世时,也能获证果位,故发愿很重要!】

欲界:具有淫欲、情欲、色欲、食欲等有情所居之世界。上自第六他化自在天,中包括人界之四大洲,下至无间地狱等二十处,因男女参居,多诸染欲,故称欲界。

	
	</chapter>
	<chapter name="罗婆那王劝请品">
	——宝珠供塔　报为天子


一时,佛在舍卫城。有天子名曰宝光,财富圆满,浑身上下以众宝璎珞严饰,光芒四射。一天晚上,宝光天子到世尊所居圣地给孤独园,以各种鲜花供养世尊,顶礼求法。世尊观察他的根界意乐,传予相应之法。他以智慧金刚摧毁了萨迦耶见,证得预流果之后,返回天界。

当时许多前后夜精进不眠的比丘见到世尊居处光芒普照,推测是帝释天、大梵天或四大天王来此谒礼世尊。次日,诸比丘请问世尊:“昨晚是否帝释天、大梵天或四大天王等来朝礼世尊?”世尊言:“不是,乃身具宝光遣除黑暗的宝光天子来到吾所祈求传法,得授相应之法后获证圣果,复返天界。”


众比丘又请问世尊:“宝光天子以何善业,今为天子,身具宝光,且于世尊前求法得果?”佛告诸比丘:“这是往昔的善业良愿成熟之故。众生所作之业,不会成熟于外境的地、水、火、风上,只会成熟在自己的蕴、界、处上,即所谓‘纵经百千劫,所作业不亡,因缘会遇时,果报还自受’。贤劫人寿二万岁时,人天导师、如来、正等觉迦叶佛出世。当时印度有位施主富如多闻天子,施主对迦叶佛具大信心,将迦叶佛的指甲和头发放在塔里常作供养,并在塔上装饰各种光芒四射的宝珠,僧众们常藉此光做事。他修建经堂、供养迦叶佛及僧众,【译者:我们学院中有些人在暗处、路口等装灯照亮行人,可能藉此功德以后也转为光明天子。所以供佛、供僧、供塔并以珍宝等装饰,其功德无量。以后,哪位愿意积功德,可以在佛像前或经堂里供莲花灯或酥油灯等,其善果不可思议。】皈依三宝,守持净戒,临终时殷重发愿:以此功德,愿我生生世世财富圆满,身具宝光,于释迦世尊教法下证果。当时的施主即宝光天子,往昔的愿力成熟,如今身具宝光,财富圆满,于我教法下得证圣果。”【师言:发愿很重要,愿力不可思议。我的传承弟子都应发愿往生极乐世界,发《普贤行愿品》里的愿,这样,往生极乐世界非常殊胜容易,以后度众生也方便。在此有许多教证,不再赘述。】

	
	</chapter>
	<chapter name="罗婆那王劝请品">
	——以花供塔　生降花雨


一时,佛在舍卫城。城中有一巨富施主与妻子幸福地生活,美中不足的是一直膝下无子,祈祷诸天后,妻子怀上一位最后有者。施主特地建了一座富丽堂皇的宫殿,内有甘美的饮食、优雅的音乐,以便她能很好地保养胎儿。

我等大师释迦牟尼佛及十方三世一切诸佛,具有二种智慧、四无畏、七菩提支、八解脱、九等持和十力等无量功德,如来的狮吼声传遍三界,并以大悲心时刻观照众生的种种因缘,哪些众生兴盛、哪些众生衰亡;哪些众生具损害性、哪些众生具善根性;哪些众生堕恶趣、哪些众生从中得解脱;哪些众生具七圣财等等。即便是波浪离开大海,佛陀对众生的大悲心刹那也不会离开。圣者阿罗汉也是如此。

此时,阿那律尊者观知施主全家被度化的机缘已成熟,便独自著衣持钵去施主家化缘。施主见尊者只身一人前来,疑惑不解地问:“尊者为何没带侍者?”尊者说:“我没有侍者,您能帮我找一个吗?”施主痛快地说:“我妻已经有喜,如果生个男孩,将来就送予尊者做侍者。”妻子分娩那天产房内外芬馥四溢,室内降下豆蔻花雨,所以施主给婴儿取名为“豆蔻花”。夫妇俩用上好的食物精心喂养,他如海莲般很快地长大,少年时便开始学习世间的学问技艺,以聪明才智精通无余。阿那律尊者了知豆蔻花出家的因缘已成熟,又到施主家化缘,慈祥地对豆蔻花说:“在你还未出世之前,你的父亲已答应将你送给我做侍者了。”豆蔻花听后非常高兴,愿意跟随尊者,施主也履行了诺言。尊者将豆蔻花带回经堂剃发、授戒、传法。不久豆蔻花证得罗汉果位,现前圣者的一切境界,受到诸天共赞。他暗自思忖:一切功德成就来源于世尊的慈悲加持,为报佛恩,我应去度化有缘的众生。他观知度化的因缘首先是自己的父母,便于父母前显示种种神变。施主夫妇对三宝生起无比的信心,皈依佛门、精进修法,以智慧金刚摧毁了萨迦耶见,获得预流果位。


诸比丘请问佛陀:“世尊,豆蔻花以何因缘感得相好庄严、出生时纷降豆蔻花雨、芬馥四溢;出家后令佛欢喜,证得圣果?祈佛开示。”佛告诸比丘:“曾在贤劫人寿二万岁时,人天导师、如来、正等觉迦叶佛出世,时印度鹿野苑有位施主富如多闻天子,他的儿子对迦叶佛具有无比的信心,出家为僧,勤奋修学,精通三藏。他深切地认识到不仅要闻思修行,还需积累资粮,于是把自己所有的财物资具悉数供养僧众,修建佛塔供奉如来的毛发与指甲,常以豆蔻花等多种花鬘、鲜花供养并发愿:以此善根愿我生生世世转生富贵之家,相貌庄严,诞生时降下豆蔻花雨,【译者:在佛堂、佛像、佛塔前供一束花,尤其鲜花,功德很大,同时,要好好发愿。上师亦如是言:一定要发善愿,不要发恶愿。愿力是不可思议的。以前在色达的单坚神山有位修行人,发了一个恶愿。后来,恶愿成熟,成了新龙的恶官宫布泽仁,杀了很多众生。因为,他以玛哈嘎拉为本尊,念咒一亿,当时很多人欺负他,他就发下了恶愿。如今我们在这么殊胜的环境里,一定要发善愿,不发什么衣食住行方面的,而是发往生西方极乐世界的大愿。】将来能于释迦佛教法下证得圣果。父母也随儿子发愿将来仍做他的父母,闻法得果。当时的施主夫妇就是现在的夫妻二人,他的儿子即是豆蔻花。他们对我生起欢喜心,在我的教法下证得圣果。”【译者:这个公案与前一个公案都是说明:发愿非常重要,发善愿尤为重要,千万不能有一念的恶愿。一起恶念应马上忏悔,如果随恶念行下去,其后果不堪设想,愿力成熟的果报现前,将是不可思议的。望诸位道友切切铭记!】

	
	</chapter>
	<chapter name="罗婆那王劝请品">
	——种下善根　得佛授记


一时,佛在舍卫城。一日,世尊身披袈裟手持钵盂到城中化缘。有位施主供养世尊叫“拉达”的甘美食品,不远处的婆罗门(Brahmin)子见后立即飞跑到世尊前祈求:“给我吧!”世尊略作思索对他说:“你先说‘我不要’,然后我再给你。”婆罗门子迫不及待地照说后就得到了世尊慈悲赐予的“拉达”【面饼或食团】。在一旁的给孤独长者见状立即劝说婆罗门子:“世尊圆满一切功德,施主供养他的食物,凡夫是不能受用的。假若你将“拉达”还给世尊,我可以给你五百嘎夏巴涅。”贪心的婆罗门子闻言喜出望外,马上将“拉达”还给世尊,高高兴兴地到长者家取得了五百嘎夏巴涅【印币单位】。


世尊化缘毕返回精舍,诸比丘请问世尊:“以何因缘此婆罗门子贪心甚重见诸食物皆说给我?为何世尊初时不给他,令说‘我不要’后再给?唯愿开示。”世尊告诸比丘:“此婆罗门子贪心甚重,千百世中无论见到什么食物都说‘给我吧’,从未说过‘我不要’。我今日以此因缘让他说一句‘我不要’,待未来山王佛出世时,他将以此善根于山王如来教法下出家,证得阿罗汉果位。”【译者:这个公案主要是讲:众生无始以来的贪心非常猛烈,对财、色、名、食、睡,皆是无止境的贪求。但我们是修行人,当贪心生起来的时候,要彻底地对治。初时是困难些,但是,我们在生贪心的刹那应该尽量舍弃它,无论是贪财或贪人,这种贪心能放下的都应放下,若实在放不下贪欲心,则正当贪心生起时应立即忏悔,或发善愿断除此垢心,将来并于某位如来出世时,愿以此善根于其教法下出家,甚至获得一定的果位。目前,社会上的人们每天只想发财,日夜为赚钱绞尽脑汁,今天赚到了,明天还想赚更多,真是贪心无止境。在他们的脑海中从未有过布施、供养的概念。偶尔作一点小布施、小供养,以此不明就里地种下了一个善根,凭此善根而在来生中也能获得一定的功德。这就是此公案给我们的启迪:勿以善小而不为。】

	
	</chapter>
	<chapter name="罗婆那王劝请品">
	——雄辩获胜　合家证果


一时,佛在王舍城。爱达下些拉地方有位莲藏国王,其国祥和安宁,国富民强,五谷丰登,果树成行,处处呈现出一派繁荣昌盛的景象。国王如理如法地治理国家,与王妃恩爱度日。

不久王妃怀孕,心中不由自主地产生一种奇特的念头:如果与人进行辩论,无论是谁自己定会获胜。国王得知后询问婆罗门相士:“我的王妃有喜后产生想与人辩论的念头,我请世上所有的雄辩家与王妃辩论是否有意义?”相士说:“既有意义也有必要。若是辩论,王妃一定会获胜;若不辩论,王妃很可能会残废或出现婴儿六根不具等违缘。”

国王召集众多辩才无碍之士。王妃每次都以超凡的辩才大获全胜,九月后生下一个相貌端庄的女孩,宫中举行了隆重的诞生仪式,因她入胎后集聚众人与王妃辩论,故取名为集聚母。父王母后专门安排八位保姆照料、喂养公主,她如海中的莲花般迅速地成长,稍长便在宫中学习文字及其他学问,很快精通了世间的一切学问。聪慧的集聚母与世上许多善辩者进行辩论,从未败北。一日,国王问她:“你已长大成人到了婚嫁之年,你希望自己与什么样的人一起生活?”她非常坚定地说:“世上的美貌和财富我都不希求,唯有辩才胜我者,父王可以将女儿许配予他。”国王也很赞叹王女的志向,于是,通告全国将设辩论擂台选招驸马。此时印度南方的日悟辩论大师英俊潇洒、财富圆满、辩才高超。他一路风尘仆仆经过了大大小小的城市,终于来到了莲藏王的国家,国王热情地接待他,让他与王女辩论。集聚母为日悟大师的一表人才和潇洒谈吐所倾倒,辩论中心不在焉,无意取胜,结果败在日悟大师手下。莲藏国王对日悟大师也颇为满意,于是将女儿许配予他,按当地的习俗举行了规模盛大的婚礼。日悟大师也就成了莲藏王手下的重臣。

婚后不久,集聚母生下一个相貌庄严的男孩,取名嘎达亚那。他在父母的精心照料下茁壮成长,年龄尚幼便精通了十八明,十六岁时已是辩才无碍。他恃才傲物认为整个南赡部洲也难以找到能与自己的辩才相匹敌之人,因此洋洋自得,不可一世。王宫附近的一位优婆塞好心劝他:“太子啊,不要太骄慢了。据说在印度中部有位悉达多太子,刚降生时婆罗门相师就预言:此太子若在家即成为金轮王 ,若出家则成就如来正等觉果位!后来悉达多太子舍弃王位出家苦行,现已证得无上正等菩提,相好庄严、功德圆满。相比之下你不及他的十万、百万、千百万分之一,你若见到他,内心的骄慢(Atimana)定会摧毁无余。”嘎达亚那太子听到佛陀名号时万分激动,汗毛竖立,泪水横溢,顿时生起无比信心,他按捺不住内心的喜悦,立刻跑到父母前请求同意他于释迦佛座下出家,父母见他如此坚决,知道难以劝阻,即和蔼地说:“不要着急,我们把家中内外事情安排妥当后,一起去释迦佛前出家。”

几天后,一切安排妥当,一家三人前往舍卫城。他们远见佛陀三十二相金身,当下生起无比的欢喜心,快步上前顶礼供养,祈求传法。佛陀观察他们的根基、界、意乐后传了相应之法,全家都证得预流果,后又请求出家,世尊为父子授比丘戒,众生主母为集聚母授比丘尼戒。他们听闻佛法后,各自精进修学,都获得了阿罗汉果位,现前黄金与牛粪等同、虚空和手掌无别的境界,博得诸天共赞。【译者:在藏族中全家出家的甚多,汉族则多是只有父亲出家或者只有母亲出家,很少有全家出家的。】


诸比丘请问世尊:“嘎达亚那以何因缘相貌庄严、财富圆满、具足辩才?以何因缘于世尊教法下全家出家,皆获证罗汉果位?”世尊告诸比丘:“贤劫人寿二万岁时,人天导师、如来、正等觉迦叶佛出世。时印度鹿野苑有一婆罗门子对迦叶佛深具信心,于父母前祈求出家。父母仅此一子,初不答应:‘你出家了父母怎么办?’最终拗不过儿子,只好同意。孩子在迦叶佛前出家,并将迦叶佛的指甲、毛发等供在塔中,也常在僧众前顶礼供养。他临终时发愿:以今生恭敬供养等的功德,愿我生生世世财富圆满,相貌庄严,十六岁时精通一切学问,具足所向无敌的辩才,我的父母也具雄辩才能,将来在释迦佛教法下出家,摧毁三界烦恼,证得罗汉果位。父母也随之发愿:愿我们来世做他的父母,具有雄辩才能,于释迦牟尼佛教法下出家证果。诸比丘,你们是怎么想的?迦叶佛时的那位比丘就是现在的嘎达亚那,当时的父母即是他现世的父母。众生的愿力不可思议,迦叶佛的威力等一切功德与我无二无别,他们在迦叶佛时所发的愿如今完全成熟。”

金轮王:于人寿八万四千岁时出世,统治四洲。
	</chapter>
	<chapter name="罗婆那王劝请品">
	——恶骂圣者　得跛子报


一时,佛在舍卫城。有一位大施主的妻子生下一个跛脚男孩,夫妇为他取名为跛子。父亲觉得跛脚的孩子很难有太大的前途,不如让他学裁缝,依靠手艺来维持生活。施主将想法告诉妻子和儿子,跛子即遵父命学艺,很快就成为城中小有名气的裁缝。

一次,当地举行大型宴会,另有位施主的妻子苦于没有礼服,思虑再三终于硬着头皮向朋友借了一套,不料节外生枝,在宴会上不小心把礼服弄破了。她十分担心,不敢声张,诚惶诚恐地回到家中,正巧丈夫外出,她暗自庆幸,打算请人补好礼服还给主人。她急急忙忙把跛子请来,关紧大门让他缝补礼服。正在此时,丈夫从外地回来边敲门边高声喊叫:“开门!”她害怕之极,像热锅上的蚂蚁,不知如何是好【一方面丈夫不在家,自己将跛子请到家来有失妇道;另一方面,又担心丈夫知道自己弄破了借来的礼服】!万般无奈,她只好将跛子装进大口袋,手忙脚乱地扎好袋口藏到隔壁的房子里,然后定定神开门迎接丈夫。她假惺惺地对丈夫问寒问暖,温情细语,之后就侍候丈夫休息了。

半夜,一个小偷溜进她家,黑暗中摸到那个大口袋,再上下仔细探究,捆得结结实实。他以为是无价之宝,心中暗自得意、欣喜若狂:得到这个如意宝,我的子孙七代不会再受贫困之苦,财富无穷匮也。然后使出九牛二虎之力背起大袋子就跑。

走了一程,明月东升,月光下袋子淅淅沥沥流出水来,原来跛子忍不住撒尿了,小偷却觉得唯有水晶在月光下才会流水,故认定是水晶宝。他越想越美,渐渐加快了步伐。终于到了目的地——住有五百土匪的茂密林中。盗匪见小偷兴致勃勃地满载而归,都凑了上来:“什么东西?”小偷自豪地说:“什么东西?这次我得到的可是无价之宝!各位都应该高兴,以后七代的生活全部都可以解决了。”众贼急不可待,吵着要打开看。小偷蛮有把握地说:“打开就打开吧!”众贼一拥而上,打开袋口都愣了:是一个残废的跛子,哪里有什么“无价之宝”!众贼有的烦恼,有的失望,有的惊奇,有的觉得好笑。小偷一言不发,痛苦不堪,无精打采、垂头丧气地在一边坐着。

妻子夜间醒来惦记口袋里的跛子,就蹑手蹑脚起来去隔壁房间,结果怎么也找不到那个大口袋,于是就唱了首歌:“屋中的口袋哟,不知你去往了何方?谁人背走了?我既欢喜又哀伤;林中的众贼哟,不知你们有何感想?既感失望又惊奇,既觉痛苦又可笑。”

盗贼凑在一起商量:“这个跛子对我们一点用处也没有,干脆把他祭供药叉算了【药叉是需血肉的】。”于是他们在药叉像前堆了柴薪,把跛子拉到药叉像前准备火供药叉。跛子在心里绝望地说:“彻底完了!世界上能救我的人在哪里呀?”他猛然想到唯有释迦世尊能救自己,便开始一心一意地祈祷:“众生的怙主啊!释迦世尊请快来救我!”

一切如来皆具二种智慧等无量功德,时时刻刻观照着每一个众生的苦乐,即便是波浪离开大海,佛陀对众生的大悲心刹那也不会离开。跛子一心一意地祈祷,世尊全然知晓,于是化为一个药叉来到林中,众贼正准备作火供时,突见药叉亲临,欢喜之余甚觉稀奇。“药叉”告诉众贼:“你们不要杀此人,将他放了,我可以传授你们相应的法。”众贼依教放了跛子,祈求“药叉”传法。世尊观察他们的根基而传了相应的法,五百盗贼全部以智慧金刚摧毁萨迦耶见,证得初果(Sotapanna)圣位;跛子也获证不来果。【译者:这个跛子初为裁缝,后在施主家口袋里呆一晚,又在森林里差一点儿被作为祭品,最后得到佛陀的救度而证得不来果位。所以,人生的道路是多种多样的,看到这些公案后会觉得:确实芸芸众生各有各的人生道路。在座的各位以前的道路可能是曲折的,以后道路可能会有不同的酸甜苦辣,时常静静思维,对人生也是有甚多感慨。无论如何,对上师三宝的信心不能退失,同时要仔细取舍因果呀!】此时世尊现出庄严相好的金身,众贼见后无不合掌,恭敬顶礼,并祈求在佛陀教法下出家。佛陀摄受他们并为之授戒传法。他们精进修持,最后摧毁三界烦恼,同证罗汉圣果。跛子因六根不具不能出家而十分难过,又深自惭愧觉得自己实在可怜,如果身根具足,也一定会在佛陀教法下出家,获证罗汉果位。此心一起,脚立刻恢复正常。他无比欢喜,马上去佛前祈求出家,佛陀慈悲开许摄受,授予具足戒,传授相应的法门,他自己也断除懈怠,精进修持,最后获得阿罗汉果位。

诸比丘启问世尊:“他以何业感今世成为跛子?又以何因缘能复原并得出家证果?”佛告众比丘:“这是前世业力所致。贤劫人寿二万岁时,人天导师、如来正等觉迦叶佛出世,【译者:大家也许会认为:《百业经》中怎么多是迦叶佛出世时的因缘、于释迦教法时成果的公案?因为若没有在迦叶佛前发愿之因,也就不会有在释迦教法下出家证果之果,这是共业成熟之故。如今我们在座的四众弟子在释迦佛教法下共同修学佛法,此共同善业力,将在弥勒佛教法时共同成熟因缘。每每忆起十多年来我一直给你们传法,你们一直听我讲法,我想这也是往昔就结下的殊胜缘分吧!】鹿野苑一位施主膝下有二子。长子洞察到世态炎凉和俗世的是非而生厌离心,对迦叶佛生起极大信心,精进修法,证得不来果,次子不顾严寒酷暑不辞辛苦地劳作,风里来雨里去,痛苦难忍之时便对哥哥大生嗔心,口出不逊,恶言谩骂:‘你像跛子一样整天无所事事地睡觉,我却每日为你的生活操劳,你实在太懒惰了!’哥哥见他造了很大的恶业,【师言:成熟业缘有三个条件:一、对境是得果之圣者;二、意乐上是相续生大嗔心;三、究竟恶口相骂。我们是学大乘法的修行人,多是发了菩提心的菩萨,如果不注意而恶口骂人,则果报不可思议,当慎之!】便劝诫说:‘不要这样恶口骂人,我已是圣者,你这样造罪应当立即忏悔。’弟弟闻言猛然觉醒,深觉不该,追悔莫及,立即向哥哥忏悔。后来兄弟二人同去迦叶佛前出了家,哥哥精进修持证得罗汉果位,弟弟虽然也是终生勤于修法却未能证果。他在临终时发愿:【译者:有些人说:“我今生一定要成就,否则,出家修行是白费了。”这个决心很好,但实际上,若今生因缘未成熟,也不可能今生成就。有些人过于着急,非要马上成就不可,否则,觉得一切都浪费了。殊不知这是很愚痴的想法,是没有智慧的观点,若诚信因果,当知供一朵花的功德也是很大的,更何况出家修行呢?因此,应该把眼光放远一些,今生不成就,愿来世一定成就,发一个深切的大愿!我们通过这部经即知道,当年在迦叶佛前的许多出家人一生修圣教、清净戒律,但没有即生成就,而是到释迦佛时才证果的呀!】愿我恶口谩骂兄长的恶业不要成熟,若一定成熟,则愿我发清净心出家的一刹那,业障立刻得以清净;虽然今世未能证果,愿我于释迦佛教法下出家证得圣者果位。诸位比丘,你们是怎么想的?当时的那位弟弟就是现在的跛子,因恶口骂人的业报而在许多生中变成跛子感受极大痛苦,他临终时的愿力成熟,以致如今发清净心出家的一刹那,身体立即恢复,不再跛足,出家证果。”

诸比丘复又启问:“世尊,五百盗贼与跛子之间有什么因缘?他们共同证得罗汉果,又是什么因缘?”佛告众比丘:“不仅是现在,过去这五百盗贼也是因遇此跛子后而出家获得四禅五通。诸位谛听:很久以前,有五百名土匪聚集林中,常出没于城镇乡村之间,偷盗抢劫,无恶不作。一天,一人走进森林,土匪们蜂拥而上抓住他捆绑起来,立即架好火堆准备将他火焚以祭药叉。此人觉得必死无疑,非常害怕,突然记起离此不远的寂静处有位头陀仙人道行颇高,马上专心虔诚祈祷。一位欢喜头陀仙人的天神知道后告诉仙人:‘有人处境危险,正在祈祷您去搭救。’仙人立刻在苦行的森林悄然隐身,瞬间出现在林中,五百土匪一见仙人便生起不可抑止的信心,合掌恭敬祈问仙人有何吩咐。仙人说:‘放了这个人,我可以为你们传授佛法。’土匪们放了那人,之后一同在仙人前恭敬闻法,结果都获得了四禅五通。诸比丘,当时的仙人就是如今的我,五百土匪即是现在的五百盗贼,林中遇难者就是现在的跛子。当时五百土匪因他得四禅五通,如今亦因他而出家获得圣果。”【译者:这种同行等流果真是丝毫不爽。大家对《百业经》的信心要稳定,对你们自身的修行有一定的利益,要反复读法本,思维要义,身体力行。往往善学者多学,则受益亦多;不善学者多学而无益,日无所获反生邪见。那位甲曲喇嘛与我谈及上师仁波切所讲的每句话对他的启发与受益时,我自己没有他那样大的信心,深感惭愧,时常想:这个与昨天讲的差不多,这是上师的方便语吧!故众修行人在同一时聆听教言时,各人受益不一,修行好的人即使是一句很平常的话,其领悟也不寻常。所以,我们大家一定要对讲因果的《百业经》生起一个稳固的信心。】
	</chapter>
	<chapter name="罗婆那王劝请品">
	——绕佛三匝　得佛授记


一时,佛在舍卫城。一婆罗门施主乘着满载物品的马车准备去城中上供下施。时世尊在城中托钵徐行,施主见世尊三十二相,威仪具足,顿时生起极大欢喜心,右绕三匝而去。

世尊展颜微笑,金颜发出蓝、黄、红、白四光,上射诸天,下照地狱。此光照彻八寒地狱【具疱地狱、疱裂地狱、紧牙地狱、阿啾啾地狱、呼呼地狱、裂如青莲花地狱、裂如红莲花地狱、裂如大红莲花地狱】、八热地狱【复活地狱、黑绳地狱、众合地狱、号叫地狱、大号叫地狱、烧热地狱、极热地狱、无间地狱】时,八寒地狱的众生顿觉温暖,八热地狱的众生顿觉清凉。然而它们不知是蒙受佛恩所致,却妄加猜测以为自己业报已尽当转生他方世界。后知是蒙佛威神力才得以消除寒热之苦,便对佛陀生起无比的信心和欢喜心,以此尽除了地狱受苦的业报,得以转生到人间以及六欲天【四大天王天、三十三天、离诤天、兜率天、化乐天、他化自在天】、十七色界天【梵众天、梵辅天、大梵天、少光天、无量光天、极净光天、少净天、无量净天、遍净天、无云天、福生天、广果天、无烦天、无热天、善现天、善见天、色究竟天】,并听到了无常(Ani ccam)、苦(Dukkha)、空(Sunnata)、无我(Anatta)的法语(Dhamma),同时共诵:“生起出离心,入于如来教,摧毁诸四魔……谁人能行持,清净梵净行,远离轮回苦,灭尽诸烦恼。”

世尊之光绕三千大千世界后入于白毫间,以此表示那位婆罗门施主将获得独觉(Pacceka Buddha)果位。【师言:佛陀身光入处的不同,其授记众生的去处也不同。如:授记过去事,则光融入于世尊的后面;授记未来事,光入世尊的前面;授记去地狱,光入世尊的脚掌;授记去旁生道,光入世尊的脚跟;授记去饿鬼道,光入世尊的脚拇趾;授记转生人道,光入世尊的膝盖;授记转生天人,光入世尊的肚脐;授记为大力转轮王,光入世尊的左手掌;授记为金轮王,光入世尊的右手掌;授记得声闻果,光入世尊的脸面;授记得缘觉果,光入世尊的白毫间;授记将得无上正等觉,光入世尊的顶髻。】阿难尊者(Ananda Sagara)见之,恭敬合掌启问:“世尊,诸如来正等觉无缘无故不会金颜放光展颜微笑,今世尊以何因缘身体放光微笑?”

佛告阿难:“如是,如是,诸如来正等觉无缘无故不会放光微笑。你刚才可见一位乘马车的婆罗门施主?”“看见了。”佛告阿难:“那位施主因右绕我三匝的功德,将于未来的十三大劫中不堕恶趣,又将于十三大劫中转生于人间天界,享尽各种快乐,最后投生为人出家,并于阿兰若处独修三十七道品,证得独觉果位,名为转绕独觉。因此我今放光微笑。”

	
	</chapter>
	<chapter name="罗婆那王劝请品">
	——于佛生喜　得佛授记


一时,佛在舍卫城。一位婆罗门的儿子乘着满载物品的马车到城中上供下施,见到世尊托钵化缘时,刹那间对世尊生起无比的欢喜心。【译者:有些人以为这些公案几乎都相同且又简单,不值得多闻多思,甚至觉得很浪费时间。这是一个很大的邪见,若佛经不值得闻思,不知道世间什么杂书能胜于佛经?只有从一切经论中吸取窍诀,才易证悟佛的密意,大家应该好好闻受,将受益于生生世世。我十多年的传讲也多是论典,除《药师经》外,便是《百业经》,这次若能圆满讲完,其功德不可思议。整理出的法本,大家要常看,领悟其要旨,实行于自己的行住坐卧、言谈举止中,将对自身受益匪浅。】

世尊见后展颜微笑,身放蓝、红、黄、白四彩光芒上照天界,下射地狱。当光照射至八寒八热地狱时,八寒地狱的众生顿觉温暖,八热地狱的众生顿觉清凉。它们不知其因,自以为是业报消尽该转生他方世界。后来,它们才知是世尊的幻化神变加持所致,于是,对世尊生起欢喜心而于刹那间消尽地狱业报并转生到人天、六欲天、十七色界天。他们到天界后听到了无常、苦、空、无我的法语,同时共诵偈曰:“生起出离心,入于如来教,摧毁诸四魔……谁人能行持,清净梵净行,远离轮回苦,灭尽诸烦恼。”


世尊之光绕三千大千世界后入于白毫间,以示那位乘马车的婆罗门施主将得独觉果位。阿难尊者见之,恭敬合掌启问:“世尊,今日以何因缘放光微笑?诸如来正等觉无缘无故不会如此。惟愿为说,我愿谛听。”

世尊告阿难:“如是,如是,诸如来正等觉无缘无故不会放光微笑。你可见刚才那位乘马车的婆罗门子?”“见到了!”佛告阿难:“他见我时生起极大欢喜心,以此功德将在十三个大劫中不堕恶趣,又将于十三个大劫中转生天界享受诸乐,后复转人身出家修持三十七道品,证得独觉果位,名欢喜独觉。因此我今放光微笑。”

	
	</chapter>
	<chapter name="罗婆那王劝请品">
	——供佛鲜花　得佛授记


一时,佛在舍卫城。一日清晨,佛陀著衣持钵到城中化缘,正巧与一位乘马车的婆罗门同路。婆罗门认为大清早出门遇见比丘乞食不吉祥,便加快速度试图远离世尊,但世尊以慈悲心一直跟着他。他四处躲避,可是无论如何也躲不开世尊。他想出城,结果在四个城门都遇到一位世尊。他意识到世尊的大神变力不可思议,便生起极大的欢喜心,手捧鲜花亲供世尊。世尊金颜微笑,身放白、红、黄、蓝四色彩光,上彻天界,下射地狱。顿时,八寒地狱的众生均感到温暖,八热地狱的众生感到无比清凉,以此消尽它们原有的嗔心和恶心。这些众生甚觉稀奇,猜测是否该转生他方世界,或者业报已尽,后来才知是世尊大力神变所荫,因此对世尊生起无比的欢喜心,以此功德而转生人间以及四天王天 (Caturmaharajika Deva)、色界的一禅天 、二禅天 、三禅天 与四禅天 等天界,并听到了空、苦、无常、无我的法语,齐说偈曰:“生起出离心,入于如来教,摧毁诸四魔……谁人能行持,清净梵净行,远离轮回苦,灭尽诸烦恼。”

世尊之光绕三千大千世界后入于佛的白毫间,以示那位乘马车的婆罗门将得到独觉果位。阿难尊者见此恭敬合掌启问:“世尊,今以何因缘展颜微笑、身放四色彩光普照三千大千世界?若无因无缘世尊不会如此,愿为演说。”

佛告阿难:“如是,如是,诸如来正等觉无缘无故不会放光微笑。你刚才看见一位乘马车的婆罗门吗?此婆罗门因供养鲜花的善根,此后于


十三个大劫中不堕恶道,又将于十三大劫中转生人天享乐,后得人身出家并在无有善知识摄受之静处独居,修持三十七道品,现前独觉果位,名鲜花独觉。因而我今放光微笑。”

四天王天:六欲天中第一天。

一禅天:此处已不食人间烟火故无鼻、舌识,但有眼、耳、身、意四识生起之喜乐二受和寻伺思维能力。

二禅天:无眼、耳、身三识,亦无寻伺思维,唯有意识和喜受、舍受(非苦非乐之感受)。

三禅天:唯有意识活动与乐受、舍受相应。

四禅天:唯有与舍受相应之意识活动。
	
	</chapter>
	<chapter name="罗婆那王劝请品">
	——供佛马车　得佛授记



一时,佛在舍卫城。一日佛陀著衣持钵去城中化缘,途中遇一乘马车的婆罗门,他们几乎并排而行。婆罗门见佛陀相好庄严,于是以自己的马车作供养。【师言:供养的功德很大,目前修上供有两个窍诀:一是切莫轻视《百业经》;二是圆满此传承。因为暇满人身极难得,人身既得,胜法难遇,今人身已得、胜法已遇,所以,诸位徒众应好好地想一想,今生能第二次听闻《百业经》的机会不会再有,现在遇此胜法的有缘众,也是前世累劫中积累资粮的果报,诸位徒众心当生喜,以欢喜心来谛听佛语,以信心来取舍因果,从此以后一定会精进修持的。从传承方面,传讲的时间可能较长,但无论遇到什么违缘,都最好不间断,无论何人何事,凡对你们闻思修障碍的,都是魔的加持,无论如何一定要圆满《百业经》的传承啊!】佛显示神变,坐在马鞍上方的虚空中。【师言:当年阿底峡尊者初来藏地,也是在马鞍上方一尺许的虚空中跏趺而坐,令藏地的人生起很大信心。】婆罗门见之,万分欢喜更加生起信心。世尊开颜微笑,面部放出白、红、蓝、黄四光,光至十六地狱处,遣除了地狱众生的热恼与寒苦,当它们知道是佛陀的大悲神变所致时,立刻对世尊生起极大的欢喜心,以此消尽了往昔的恶业,转生到人间、四天王天、四禅天、三十三天,并听到了空、苦、无常、无我的法语,共诵偈曰:“生起出离心,入于如来教,摧毁诸四魔……谁人能行持,清净梵净行,远离轮回苦,灭尽诸烦恼。”

世尊所放之光绕三千大千世界后入于佛的白毫间,以示那位乘马车的婆罗门将证得独觉果位。尔时,阿难尊者见此情景恭敬合掌启问:“世尊,今以何因缘开颜微笑、身放四色彩光普照三千大千世界?若无因无缘世尊不会如此,愿为演说。”佛告阿难:“如是,如是,诸如来正等觉无缘无故不会放光微笑。你可见刚才那位乘马车的婆罗门?”“见到了。”佛告阿难:“那位婆罗门以供养马车的善根,未来于十三大劫中不会堕入恶趣,又将于十三大劫转生人间天界尽享安乐,最后复转人身出家并在阿兰若处独修三十七道品现前独觉果位,名施马车独觉。因此我放光授记,欢喜微笑。”
	
	</chapter>
	<chapter name="dd">
	——杀众罗汉　恒受狱苦


一时,佛在舍卫城。一个正在地狱受苦的众生,躯体庞大,无有双眼,周身糜烂,诸多小虫片刻不停地噬食它的身体。它无法堪忍此等剧苦四处狂奔乱吼。它跑到平原时,成群的狮子、猛虎、猎豹、人熊等用铁嘴将它的身肉一块一块地撕扯;它跑到海里又被铁嘴大鳖鱼和摩羯鱼穷追不舍地追食;飞到空中时,铁嘴雄鹰、乌鸦、鸱鸮等飞禽争相啄食;跑进森林,森林亦刹那变成布满剑、短矛、大嘴矛、一股金刚杵等各种兵器的铁刺林,刺得它周身千疮百孔;它又跑到墙角或山洞里,复有业力所现的许多人手持刀、矛、剑等各种武器砍刺它。它无有安身之处,四处狂奔,处处受害,身心痛苦不堪,大声嚎叫。【师言:各位,现在仍有许多如母众生在地狱里哭喊、号叫,忍受着不堪忍的痛苦。其中有曾为我们造下罪业而堕入地狱的父母们,而我们现在为救度自己往昔的父母作一点苦行,受一点不足挂齿的人间痛苦,相比之下能算得了什么?所以,各位对《百业经》之道理不能仅在文字上理解,而应该深深领悟,铭记其内在的义理:因果如实不虚!如果不如理取舍因果,堕恶趣该如何是好?若能自然而然地生起这种定解,说明你修法是有一定的境界了。否则,不闻《百业经》,对因果不能如理取舍,去闭关修什么大圆满、大手印、大中观,我不敢相信能修成。今天六千僧众一齐共念七遍六字真言“嗡嘛呢呗咪吽……”,为普度恶道众生。】【译者:人间不及地狱苦百万分之一,现在稍有一点病痛都很难忍受,如果我们现在不励力忏悔业障,万一堕入地狱,那又该如何忍受?你们看那位地狱的众生在受苦时无一人能代受,无一人能救度,真是可怜极了。所以,我们学院中那些看上去不雅观的藏族老居士们,上师发大悲心不顾外界的种种谣言还是摄受他们,因为他们造了很多恶业,若现在不摄受,让他们忏悔的话,以后恶业成熟受大苦报,那太可怜了!】

我等大师释迦世尊及一切三世诸佛具二种智慧、四无畏、七菩提支、八正道分(Aryastan Gika marga)、九等持以及十力等无量功德,昼夜六时观照一切众生当以何种方法调化等。即便是波浪离开大海,佛陀对众生的大悲心刹那也不会离开。

我等大师释迦世尊观察舍卫城的有情该用何等方法来调化,观知当以令他们生起厌离心的方法,便以神变力将那位正在地狱受极大痛苦的众生勾召到人间,将其感受痛苦的情形如实地显现在舍卫城边的康丹大河内。【译者:众生的业力不可思议,如来的幻变亦不可思议,那位在地狱受苦的众生在人间还是感受着地狱里的痛苦。】无论它躲到哪里都被各种禽兽啄食啃噬、各种兵器砍身刺杀,无有安身之处,到处奔跑处处受害,身心痛苦不堪,其哭喊嚎叫之声使整个舍卫城的老少妇孺都能听到。【师言:据阿底峡尊者说,他的故乡班格拉城有十万户人家,其还不在印度六大城市之中,由此推知,印度六大城市之一的舍卫城中,至少有几千万户人家。】城中百姓倾城而出,全都目睹了那位地狱众生所遭受的一幕幕惨景,甚觉稀有恐怖,纷纷议论是何业缘果报所致。

世尊告阿难集中众比丘一同前往康丹河边。【师言:世尊肯定带着上万位比丘随同前往,为度化众生故。当年,阿底峡尊者入藏时,有二十五位大班智达随同,世亲菩萨出门平时都是上千的僧众随从。现在有些持戒具慧具德的上师外出弘法时,有众多随从则会令人生信心,但若是山兔学雪狮,则会贻笑大方的。】众人远见佛陀向康丹河边走来,议论纷纷。未信佛法者趁机轻毁:“本来世尊规定出家人不得看集会,可今天他亲自率众比丘去河边观看……”【师言:当高僧大德在弘扬佛法时,总有魔来干扰,借人之口乱造谣言。】信仰佛法者满怀欣喜:“今天佛陀亲临,肯定会有精彩的授记,或者有一个殊胜的法缘……”世尊率众比丘来到河边,敷座而坐。为使那个受苦的地狱众生能回忆前世且以人话与佛对答,从而使大众自然而然地深信因果,世尊随即入于禅定。之后世尊明知故问:“你是干布吗?”它垂泪说:“世尊,我是干布啊!”“你真是干布吗?”“真是干布。”“身(Kaya)口(Vaca)意(Citta)所造的业有报应吗?”“有报应啊!”“所感受的果报你觉得痛苦吗?”“非常痛苦!”“你以前依止何等恶知识而成今天这样?”“不是其他原因,而是我未能调伏自心。”在场的观众闻言都奇怪地议论:“干布是何人?它怎能回忆前世?而且还能说人话,说有报应受痛苦。”众人因佛陀无比威严不敢亲问世尊,只在一边悄悄求阿难尊者。阿难尊者发心代众人请问,于是恭敬顶礼长跪合掌启问:“世尊,刚才那位众生是何人?造何恶业受大痛苦?祈佛开示,我等愿闻。”

佛告阿难:“无量劫以前,俱光如来出世,【译者:较贤劫千佛更久远,这里要思维业报在时间上的不可思议,真是“纵经百千劫,所作业不亡”。】在他的教法下有五百罗汉。一日五百罗汉出游到王宫附近的公园里,在树下结跏趺坐入灭尽定 (Nirodha Sampatti)。次日晨,干布国王偕王妃眷属去花园游乐,国王独坐一处观赏景色,王妃眷属四处采花撷果自由戏耍时,看见了树下一一安详坐禅的罗汉,顿生无比欢喜心,便恭敬合掌祈求传法,其中一位长者对她们宣说了佛法。国王听见男人的声音,因嫉妒而生起大嗔恨心,立刻抽出宝剑,怒不可遏地寻声冲去,用鞭子把罗汉们抽打得遍体鳞伤、死去活来,然后以邪眼瞅着罗汉们,命手下持各种剑、弩、矛等兵器刺杀他们,将他们的身体切割成一块一块扔出去喂狗。就这样恶毒的干布国王把五百罗汉全部残杀了。诸比丘,汝等何所想?当时的干布国王就是这位正在受极大痛苦的众生,因生嗔心又以邪眼盯着罗汉们,故其今世无双目;用鞭子抽打他们,故其全身糜烂;因残杀五百罗汉的恶业成熟,自俱光如来至今一直在无间地狱 (Avici)中受大痛苦。”

众比丘复又启问世尊:“干布国王还需受多久的苦报?”佛告曰:“未来贤劫五百佛出世后,干布方从此苦报中解脱并转生在劣等种姓家做猎人。一日,他来到一片绿草丛生的森林中,思忖如此优美的环境定有野兽,于是设下网罟,准备次日再来取回猎物。恰巧当天一位独觉来此坐禅,诸野兽不敢靠近。第二天他满怀希望四处察看,只看见一位参禅入定的独觉,此外一个猎物也没有,便生起憎恨心迁怒于独觉,凶残地把他杀害了,因此又堕入无间地狱感受无量难言之苦。【师言:往昔所造诸恶业,必须依四对治力进行忏悔,立誓绝不再犯,一定要有这样的决心,否则,这个等流果继续下去是很可怕的。一方面为不再造恶业而诚心好好忏悔,另一方面为不再造恶而好好发愿。】此业报尽后遇正觉师如来,在其教法下出家得证罗汉果。他得圣果后现比丘相,外出云游。一日,他到王宫化缘后在王宫附近的花园内坐禅时,国王带着王妃一同游乐,王妃四处采花撷果见到他,生起信心祈求传法。在传法时国王听到男子的声音,立即跑过来举鞭抽打他,又令凶手拿刀、剑、矛、弩等各种兵器砍杀他,把他的身体切成块喂狗。这样他的果报才完全受尽。”【师言:据《俱舍论》讲,得罗汉位后照样感受业报,只限身受苦但心住自在。此处罗汉受苦是不了义的说法。杀生的报应,即便得圣果仍要受报。】释迦世尊宣讲了这个漫长的因果过程,舍卫城的所有观众谛听后,都觉得因果不虚,人身是苦,于是生起了极大的厌离心及无比的忧愁,世尊也觉得他们已堪为法器,便宣说了相应的法。闻法后,有些得到加行道的暖、顶、忍、胜法位,有些得预流果、一来果、不来果、罗汉果,有些得金轮王位,有些得梵天位,有的得独觉果,有的种下了无上菩提之因,其他的人也对佛法生起真实的信心而皈依佛门。【师言:无始以来我们肯定造了恶业,故我们应当猛厉忏悔。消尽恶业的方法有四种:一是发起一个度化众生的无伪菩提心,可以消尽业障;二是入无上大圆满的境界,证悟等净之实相,无有轮回涅槃取舍,可以消尽业障;三是具足四对治力修持金刚萨埵,忏悔无始以来之业障;四是发愿往生西方极乐世界,往生后业障可以消尽。欲忏清罪业,当以此四窍诀勤修。】

灭尽定:唯有圣者能得,系一种无漏之心定。圣者修定时,生起以止息想作意而入此定,其时,断灭不恒行染污之七识和与之相应之五遍行、别境之慧及我痴、我执、我慢、我爱四苦烦恼。

无间地狱:据《地藏经》所载:(1)日夜受罪无时间绝;(2)一人满,多人亦满;(3)苦楚相连无间断;(4)男女老少贵贱同受;(5)日夜之间万死万生,连绵不断。

	
	
	</chapter>
	<chapter name="罗婆那王劝请品">
	——同行等流　两世被辱


一时,佛在迦毗皤窣堵城【印度六大城市之一】。提婆达多 (Devadatta)因杀害了莲花色比丘尼(Pan ca Nantariya),【师言:提婆达多原本造了两个无间罪,此时又造了一个无间罪。】而被萨迦国王驱逐出境,无处可归,就准备到迦毗皤窣堵城去。到了之后他又琢磨着美梦:我现在杀释迦比丘没有能力,证得佛果也没有能力,不如回到悉达多(Siddthar)太子原来的王宫去和王妃们搞好关系,再进一步得到王位。

之后,他特地派人跟耶惟檀等王妃说:“释迦比丘说自己远离了贪心,就不应娶妃子,可又娶了这么多王妃,很不如法。如果你们对提婆达多有信心,就跟他商量,他愿意当国王。”王妃听后一起商量对策,认为直接制止可能不太好,不如诱他来宫当众奚落,于是派人告诉提婆达多:“我们很乐意你进宫来商量事情,你会如愿以偿的。”提婆达多闻此欣喜若狂,立刻赶赴宫中。他得意洋洋地准备坐上悉达多太子原来的王座,诸天认为很不如法,马上用神变把王座隐藏起来。时耶惟檀王妃带着所有王妃坐在宫门前静候,见提婆达多得意忘形地走来,心里觉得好笑,殷勤地上前佯装欢迎。提婆达多合掌对王妃客套,王妃狠狠地抓住他的双手用力捏出了血,提婆达多疼痛难忍,无论怎样使劲也抽不出手来。王妃又将他摔倒在地,众宫女一拥而上,狠狠地踢他,以各种东西砸他,他被打得遍体鳞伤,最后狼狈不堪地回去了。他的眷属果嘎乐嘎等人不知内情,纷纷向他道贺:“今天你运气不错,去王宫与王妃一起享乐。”提婆达多十分尴尬无言以对。


诸比丘得知此事后白佛言:“今天耶惟檀王妃等当众羞辱了提婆达多。”佛言:“耶惟檀夫人不仅是今天羞辱他,往昔也曾羞辱过他。很早以前,印度鹿野苑有位梵施国王【提婆达多的前世】,离印度不远的布德哈拉城有位自在部国王【世尊的前世】,两个国家因一些嫌隙互相作战,死伤无数。一日梵施国王问众大臣谁是美女之最,群臣各抒己见,其中一人告诉国王:‘他们所见都比不上美貌举世无双的自在部王妃【耶惟檀的前世】!’梵施国王闻言生起极大贪欲心,决计无论如何要得到自在部王妃。他深知唯有先平息两国之争、缓解矛盾后才有机会,于是设法与自在部国王言欢和解。过了一段时间,他专门派人告诉自在部王的王妃说:‘两国和合我意于你,能否赏光面谈?’自在部王妃向夫君请求:‘如果您同意,我想召集众人当众羞辱他。’她又宽慰国王:‘请您放心,我会处理好的,您不要过于计较!’国王同意后,自在部王妃派信使告诉梵施国王:‘臣妾明白陛下之意,但有碍于自在部国王,若您真有诚意,最好先杀掉他。’梵施国王信以为真,马上又恶化两国关系,并派四大军队攻打自在部国,整个布德哈拉城被包围得水泄不通,自在部国王手下的一些人也被杀害。王妃又派人对梵施国王说:‘你意于我,杀下面的人有何用!现在本宫内仅有我一人,你换上便服前来即可。’梵施国王大喜,迫不及待地换了套便服溜进王宫。自在部王妃突然抓住他的手高喊:‘自在部王、王子、大臣、商主们,梵施国王非法潜闯我宫,欲行非礼……’自在部国王进来呵责:‘你身为国王却溜进我宫中欲行非礼,实不如法,当处以刑责。’自在部王妃建议道:‘杀了他也没多大意义,不如当众羞辱他,再让他滚。’于是王妃狠狠踢他,众人用各种东西砸他,他也是半死不活地离开了自在部王的王宫。众比丘,当时的自在部国王就是现在的我,王妃就是现在的耶惟檀王妃,梵施国王就是现在的提婆达多。”【师言:这个公案说明了释迦世尊与提婆达多前后的因缘也是一种同行等流果报。所以有些专门害别人的人,也是前世业力所现。】

提婆达多:为佛世时犯五逆罪,即破和合僧及出佛身血,故称为恶比丘。他是世尊的叔父白饭王之子,亦是阿难的兄弟。

	
	</chapter>
	<chapter name="罗婆那王劝请品">
	——同佛母愿　精进第一


尔时,佛为兜率天天子。印度迦毗罗卫国 (Ka pi lilavastu)的狮须国王与王妃相敬如宾,恩爱度日,先后生了四子四女,分别取名为净饭、白饭、斗饭、甘露饭,以及净母、白母、斗母、甘露母。邦西城的施迦萨国王育有名为大幻化母(Maha Devi)和幻化母的两位王女,【译者:大幻化母就是摩耶夫人,幻化母是世尊的姨母——摩诃波阇婆提夫人。】她俩如海中莲花般迅速地长大。有相士预言:“幻化母将孕育一个具足相好的太子,大幻化母将生下一位金轮王。”狮须国王知此授记后,派人去施迦萨国为净饭太子求娶两位王女【当时释迦族的规矩是不能一夫二妻的】,欲稳操胜券又遣使再三求婚,终于遂愿,同时也得到整个释迦族(Sakya)的同意。佳期一到,狮须国王就为他们举行了盛大的婚礼,施迦萨国王送给两王女一位梳发女仆。她们与净饭太子过着舒美的生活。

不久,大幻化母生下了悉达多太子,七天后便转生到三十三天,梳发女悲伤欲绝。太子长大后见生老病死等痛苦,毅然舍弃将得之王位出家苦行六年,获证无上正等正觉的果位。他回到迦毗罗卫城,许多释迦族的王子随佛出家,幻化母随后出家为众生主母,梳发女也随世尊出家,精进修持,断尽三界一切烦恼,证得罗汉果位,成为世尊教法下的精进第一。

诸比丘启问世尊:“世尊,梳发女以何因缘转生富贵之家却身为女仆?”世尊告曰:“这是她前世的愿力所致。九十一个大劫(Maha Kalpa)以前,毗婆尸佛 (Vipassi Buddha)出世。时有二女见佛相好庄严,一女发愿:‘愿我将来生下一位如毗婆尸佛那样即生成佛的太子。’另一女发愿:‘我愿做太子的姨母。’又有一女随同发愿:‘我做你们的梳发女。’此中前两位即大幻化母和幻化母,后一位即梳发女。”诸比丘又启问:“世尊,梳发女以何愿力,得于世尊教法下出家证果并为精进第一?”世尊复言:“这也是往昔愿力成熟之故。如来正等觉、人天导师迦叶佛出世时,有位堪姆为迦叶佛教法下精进第一,【师言:“堪姆”一词早在迦叶佛时就有,不是藏地密宗特有。】其座下一比丘尼见自己的堪姆如此精进,遂发愿:以我一生持戒闻思之善业,愿我将来于释迦佛教法下出家证果,并且精进第一。此比丘尼即今之梳发女。现在她的愿力成熟,故在我教法下出家证果且精进第一。”【译者:大家知道,迦叶佛时一位普通的比丘尼,仅以愿力,就在释迦教法下出家得果。所以,我们现在修行虽然没现前神通成就,但要好好发愿,再积累资粮,因果是不会虚妄的。有些人认为今生不成就没有多大意义,好像不承认后世和因果报应一样。另一方面,现在的堪姆们应该作个楷模,让别人都见贤思齐:精进第一,智慧第一,持戒第一……以后在弘法利生方面会有很大的利益。】

迦毗罗卫国:意译黄赤城,黄发仙人住处,妙德城等。即今尼泊尔塔拉侯之提罗拉寇特地方,为佛陀降生之处,亦即释迦族之国土。

毗婆尸佛:为过去七佛之第一佛,即过去庄严劫中出现之佛。
	</chapter>
	<chapter name="罗婆那王劝请品">
	——供圣得报　今证圣果


一时,佛在舍卫城。有一涅德比丘四处参访到了仲雪。此地有一位富如多闻天子的施主,与妻子相亲相爱,过着甜蜜的生活,美中不足的是膝下无子。施主担忧众多财资若无子继承,夫妇二人天年之后将充归国库,所以虔心祈求大梵天、帝释天等诸神,也常供养诸佛菩萨以求子嗣。因祈祷与众缘和合,妻子终于兴奋地告诉丈夫:“我已有身孕且右侧偏重,肯定会生个男孩……”夫妇俩喜不自禁,共同祈祷:“愿这个小生命长大后孝顺父母,对整个家族种姓有利,对佛法有利,且在我们西归之时能好好地作个超度。”施主特为妻子修建一座冷暖适宜、设备齐全的宫殿,内有五味饮食和动听的音乐等,非常舒适。

九个月后妻子生下一个身如白莲庄严无比的男婴,夫妇为他取名莲花色,用上好的食品精心喂养,莲花色犹如海中莲花般迅速成长。他长大后,无碍通达世间的十八门学问,并对释迦教法生起极大信心,祈得父母同意后到涅德比丘前出家受戒。

一日,莲花色比丘未禀白自己的堪布,私自出游到磨吐罗城觉拉寺,与城中众僧一同安住。【师言:按照教规,初出家始,当依止上师十年不得离开,除绕塔外,凡一切事经上师开许后方可,师不开许则不能去,若违师言将于自己的修行方面不得增益。这个非常非常的重要!希望全院的四众弟子千万不要乱跑。】【译者:我在此也奉劝各位,得遇一位戒律清净、闻思究竟的上师,或者是遇上自己具有极大信心的上师,一定要恒时依止,并常常祈祷上师三宝空行护法加被自己的身心,才能有这个福分恒时依止一位具足法相的上师。你们中间有的人固执己见,不辞而别,我是没办法。但对于修法呢,请大家以后慢慢地观察,自会有分晓的。】次日,他著衣持钵去城中化缘,因人生地疏,竟然走到一家妓院门口。一妓女见到英姿飒爽的莲花色比丘,即刻生起极大的贪心,欲火中烧,便设法引诱:“尊者,请到我家应供吧!”莲花色比丘以为她是虔诚的信徒即随行入内。难以抑制贪欲的妓女坦然相告:“尊者,您身相端严,我青春貌美,我俩一定有很深的缘分,应该同床共枕。”莲花色比丘闻言大吃一惊,赶紧捂住耳朵请求:“你不要这样说!我已出家受了戒,无论如何是不可能的。”妓女不以为然地狡辩道:“如果不可能,您为什么跑到妓院来?”莲花色比丘急忙解释:“我初来乍到,不知这里是妓院,也不知你是妓女,来此只想应供,的确不是生贪心而来,不管怎样我不能破坏戒行。”妓女欲火难抑进一步威胁:“你若不答应,我今天绝不放过你。”莲花色比丘害怕至极,不顾一切地冲出去逃走了。【师言:希望我的每位弟子每到一处首先要仔细观察处境,否则,像莲花色比丘去了不该去的地方也很难免,但像他那样具正知正念,能当下对治的怕是很少!】他没再化缘,空着肚子一直跑回经堂。

妓女难以克制心中欲火,绞尽脑汁找来一位精通咒术、能很快勾召来所欲男人的贱女。妓女对她说明心意,许诺一旦事成定以黄金回报。贱女欢喜应承,随即用牛粪做各种坛城,供上香花、食子等,又烧护摩、白芥子,口中念诵仪轨咒语。之后果真把莲花色比丘勾召而来,【师言:咒语的力量不可思议。在马罗札瓦译师的传记中,当时马罗札瓦译师想杀米拉日巴,就专门念咒语,果真把米拉日巴勾召来了,但怎样也杀不了他,马罗札瓦译师很奇怪。米拉日巴告诉他:“因咒语的力量不可思议,使我不得自在被勾召来,但我的杀业已忏悔尽,所以你杀不了我。”】贱女说:“今天有两条路任你选:一是跟妓女过夫妻生活,二是将你作火供。你自己看着办!”莲花色比丘毫不犹豫地说:“如来出世犹如昙花一现,暇满人身亦是难得,出家为僧更是难中之难。我今已得出家,应严守净戒,跳入火坑是我最好的选择。”【译者:请大家仔细地观察一下自己,若遇到这样的违缘,有没有像莲花色比丘那样坚定的信心?】贱女闻言大惭,想到自己言行所造之极大恶业又很懊恼,立即放弃一切勾召仪轨于比丘前恭敬合掌、顶礼忏悔。在一旁的妓女见此经过,顿减贪欲之心,亦在莲花色比丘前诚恳忏悔,且与贱女共同祈求传法。莲花色比丘传了相应之法,她们如理修持后皆证得预流果。二人再次祈求愿在佛陀教法下出家受持比丘尼戒。莲花色比丘即请比丘尼众成全二人出家受戒修法,她俩勇猛精进,最终得证罗汉果。【译者:佛法平等,人人都有佛性,无有高下,无有贵贱。这里原来是妓女和贱女,后来也证得罗汉果,何况其他人?只要你具足信心和精进,无论是什么人都能成就。】【师言:《萨迦格言》里有一位大天比丘,他传法后许多弟子都证得罗汉果位。他死后,这些具神通的弟子观察上师转生哪去了,一个观察到上师正在无间地狱里哭喊着。他觉得是不是看错了,再次观察时,上师已在三十三天了。于是他们去请问佛陀,佛陀告诉他们:“因他曾造了无间罪故堕地狱,刹那间,借他传法使许多弟子得圣果之功德而得升三十三天。”所以,传法上师假使没有功德、成就,只要弟子具信心也能得究竟成就,如果弟子不具信心,上师就算是普贤王如来,也无法引凡入圣。】莲花色比丘见她俩已得圣果,惭愧自己成熟他人相续证罗汉果,自相续却没能成熟,仍是一个凡夫。尔后,他请佛宣说知根、界、处、缘起、处与非处等广闻五德后,依教奉行精进不懈,断除烦恼,证得罗汉果。时诸天降下花雨,齐声赞叹他的功德。得果后他在磨吐罗城住了一段时间再返回舍卫城详述自己的经历。

时众比丘启问佛陀:“世尊,妓女以何因缘初见莲花色比丘即生极大贪心?又以何因缘她俩今生成为妓女和贱女,尔后出家得罗汉果?祈请开示。”佛告曰:“妓女与莲花色有五百世的夫妻因缘,因往昔习气现前,故她一见莲花色自然生起贪心。后来妓女出家证果亦是她往昔愿力成熟之故。贤劫人寿二万岁时,人天导师、如来、正等觉迦叶佛出世。鹿野苑一大施主娶有二妻,恩爱幸福。施主逐渐对迦叶佛生起很大信心,准备出家修梵行,遂嘱咐两位妻子在家和睦度日,不料二妻闻此也愿随同夫君出家。施主喜出望外,立即把她俩送到尼众经堂出家受戒,自回家中处理财物,上供下施,安排妥善后也出家了。他精进修学,很快通达三藏,具足一些功德成为说法上师,得到衣食药物等供养。两位比丘尼业习深重常起烦恼恶口骂人,一个骂‘简直像个妓女’;另一个骂‘真是个贱女’。比丘对僧众和迦叶佛的发甲作广大供养,并发愿:‘愿我生生世世财富圆满,生富贵家,相貌庄严,于释迦教法下令佛欢喜,出家证果!’两位比丘尼得知后也如是发愿,且愿在僧众中恶口骂人的恶业不要成熟。当时的比丘即现在的莲花色比丘,两位比丘尼就是先作妓女和贱女后出家证果的比丘尼。因她俩当时咒骂僧人的果报,今世先变成身份卑微的妓女和贱女,复以发殊胜慧愿的果报而证得圣果。”


众比丘复又启问:“世尊,以何因缘莲花色比丘身色如莲花甚为庄严?”佛告曰:“这也是往昔善愿成熟之故。曾有一位看守根呷拉瓦【众人喜院,指经堂或大院子】的人常用各种花鬘香水供养经堂,以致经堂内鲜花水果经年不缺,引得天鹅群鸟云集,是个鸟语花香、环境幽美的兰若。时有位独觉来根呷拉瓦打坐修行,守门人见了生大欢喜,供养食品及莲花,同时发愿:以此善根,愿我生生世世处富贵家,身色如莲花。诸比丘,此守门人即今之莲花色比丘,因其愿力成熟,故身色如莲花,甚为庄严。”【师言:《百业经》中多是往昔愿力成熟的公案,故我们平时在诵《普贤行愿品》时,每句愿词的内容都应用心观想,若不能全部作观,即使是其中的“我为菩提修行时,一切趣中成宿命,常得出家修净戒,无垢无破无穿漏”一偈能观想也可以,切莫随随便便在字音上滑过去。若这是为度化无边众生而发心念诵,也会直接得到普贤王如来的果位。有的念《普贤行愿品》发愿供养,有的发愿得佛、菩提的果位,但不管怎么样,好好地发愿是非常重要的。我们每年的“普贤云供法会”是为你们四众弟子打开了一个积累资粮的方便大门,故每次念诵时别忘了自己发愿。】

	
	</chapter>
	<chapter name="罗婆那王劝请品">
	——猎人供圣　今证圣果


一时,佛在舍卫城。城中一富裕屠夫与妻子幸福地生活,后生下一个极为庄严且非常逗人喜爱的男孩,举行了隆重的诞生仪式,取适合种姓的名字,用牛奶、酸奶、油饼等精心抚养。他长大后既孝顺又能干,在父亲希望子承父业时推辞说:“父亲,我自己什么时候死都不知道,难道我还愿意杀生(Pana Ghata)吗?”有善根的母亲听后劝丈夫说:“既然儿子这么说,就不要勉强他造业,屠夫也不是上等行业,可以另请别人帮忙,让他随缘吧。”【译者:古印度的习俗对种姓非常重视,是贵族的就一定是贵族,是下劣种姓的一定是下劣种姓,丝毫不得越界。从生活到事业都有相当严格的界限,如今虽然政府规定不分种姓作业,但不少城市的民间风俗流传相当久远。若想了知,我的《印度巡礼记》中有记载。】由于父母通情达理,屠夫的儿子舍弃了父业,后来对释迦佛的教法生起极大信心,到祇陀园闻佛说法,并发心舍俗出家。征得父母同意后他在释迦佛的教法下出家受戒,精进修持,摧毁三界轮回的一切烦恼,证得罗汉果位,现前黄金与牛粪等同、虚空与手掌无别的境界,诸天共赞其德。他用神通观察所化众生的因缘,知道应首先调伏自己的父母,即回家为父母宣说佛法,使他们从杀生的行业中解脱出来,夫妇俩也立誓断恶行善,皈依三宝,行持五戒,广作布施。屠夫家财如井水,求施者亦连绵不断。


时诸比丘启问佛陀:“世尊,此比丘以何因缘生于富裕的屠夫家?却又不作屠业,并在释迦佛的教法下出家证果?唯祈演说前后因缘。”

佛告众比丘:“这是往昔的愿力所致。久远以前有一群猎人聚集在一寂静森林里生活,正在享用饮食时,有位独觉前来化缘,其中一位猎人颇为欢喜,立即上前供养了许多食品,独觉默然受供,并以身体示现方式传授佛法,再飞入空中。【译者:据佛规,独觉、罗汉们虽具神变力,能取一切所需,但要遵循因果规律,自己必须去化缘。】供养的猎人更加欢喜,并发愿:以今供养独觉的善根,愿我生生世世得生富裕的屠夫家,但不造任何恶业;并能于比独觉更殊胜的尊者前,令其欢喜并出家修证成果。当时供养的猎人就是现在的那位比丘,‘比独觉更殊胜的尊者’就是我,愿力成熟故今于我的教法下出家证果。”【译者:这个公案是两世的愿力成熟于一生:一个是做猎人时的发愿,一个是做比丘时的发愿。以《般若经》的观点是不能发小乘愿,但我们发愿“若今生未成就,最迟在弥勒佛出世时,自己回小向大,现前正等觉”,特别是临终前发愿最殊胜,也易成熟。平时在诸佛菩萨僧众前作少许的供养时,殷重发愿能即生证悟大圆满。《百业经》中多是凡夫发愿而成熟的,所以大家现在应以《普贤行愿品》或《大圆满愿词》的愿文来作广大的发愿。】

	
	</chapter>
	<chapter name="罗婆那王劝请品">
	——供养佛塔　得金色身


一时,佛在舍卫城。一下劣种姓的人家生下一个具十八丑相的女孩,父母都很忧愁,父亲说:“这样丑陋的孩子,干脆到晚上把她溺死了喂狗。”母亲说:“夫君,您不要这么说,杀人天理不容,【译者:但现在很多人由于行为的不如法,造成很多非法怀孕,然后又来堕胎,使许多无辜的生命处胎时就夭亡了,这在因果上是很不好的,真是众生业力所感!】毕竟是我们的孩子,等她长到能自理生活时赶出去就可以了。”丈夫思虑再三也同意了。此后父母把她关在家中悄悄喂养,不让任何人看见知道。

丑女刚能独自行走就被驱出家门,流浪街头四处行乞,每日食不果腹、衣不蔽体,又染上严重的麻风病,更是痛苦难忍,在街道上辗转呻吟。阿难尊者见此情景生起无比的悲心,上前温言询问:“小姑娘,你是谁呀?怎么成这个样子?”她的神智还清楚,悲伤地祈求:“尊者,这是我前世业力所感,求尊者消尽我的恶业。”尊者悲愍地安慰道:“你不必担心,我教你行善,善业之力定能消尽你的恶业。”尊者从别处找来芝麻油、妙香等供物,并把她带到佛的发塔和指甲塔前作了香、灯、涂香、花等供养。给孤独长者刚好也路经此处,了知情况后悲愍丑女无衣蔽体,给了她一件衣服。我等大师遍知佛陀知道度化这个可怜女子的因缘成熟也亲临塔前,丑女见到佛陀三门寂静、相好庄严、圆满严饰的金身,马上生起极大信心,心想供养发塔和指甲塔的功德很大,但今若能亲自供养佛陀,功德更是不可思议。于是她把衣服脱下来供养佛陀,【师言:虽然是件脏血垢染的衣服,但释迦世尊还是乐意接受了她清净的供养。】且于佛前无比欢喜地合掌祈祷,亦在对佛生起欢喜心中去世。


她死后转生为当地一商主之女,诞生时端庄异常,身色金黄,故取名‘金色’,商主一家用牛奶、酸奶、油饼等喂养,七岁时对佛生起信心,恳求父母同意她在释迦教法下出家。她出家后昼夜精进,很快灭尽烦恼,获得罗汉果位,具大神通。她用神通观知前世是阿难尊者把她从十八丑相的劣种中解救出来,特别感激尊者,天天恭敬供养。众比丘见之便去请问佛陀:“世尊,金色罗汉以何因缘生富贵家,身色金黄,年龄尚幼能具信出家证果?惟愿为说。”世尊问:“你们还记得舍卫城曾有个具十八丑相的女孩吗?”“记得,其丑无比。”“她正供养我的发塔时我亲自前往,她见我后生大信喜心,并在充满欢喜及信心之中去世,后来投生到当地大商主家,身色金黄。”“请问世尊,她造了什么业而成为十八丑相的贱女呢?”世尊告曰:“这是她往昔业力成熟之故。人寿两万岁人天导师、如来、正等觉迦叶佛出世时,印度鹿野苑有位施主,家有一女,长大后对迦叶佛具有信心,祈求父母同意出家修持梵行,但她个性刚强,出家后恃财好胜,时常恶口骂人为‘贱人’、‘丑人’等。【师言:我的根本上师托嘎如意宝也曾经常讲给别人取外号的果报,并引华智仁波切在《大圆满前行引导文》中所讲的公案:有一个人为别人取牛头马面的绰号,后来他转生成有一身十八个头的众生。故大家平时说话要讲文明礼貌。】她临终前发愿:今生出家修持虽无成就,唯以出家功德,愿于释迦佛教法下令佛欢喜,出家获证罗汉果;愿恶口骂人的恶业不要成熟。然而因果不虚,骂人的恶业成熟,使她成为具十八丑相的劣种女,业尽转生复得遇我并起信心,出家获证罗汉果。”
	</chapter>
	<chapter name="罗婆那王劝请品">
	——恶口戏骂　久方证果


一时,佛在舍卫城。威力无比的萨迦国王恭请在祇陀园【处灵鹫山下,离舍卫城很近】的世尊应供三个月。【师言:萨迦国王在释迦佛时代非常著名,世界上称他是第五大王,仅在四大天王之后。】国王用牛奶、酸奶、醍醐等各种上好食品供养,派五百牧童做杂事。三个月圆满后,萨迦国王供养释迦佛无价妙衣,也以各种资具对应供僧众一一供养。

时五百牧童不约而同地想:萨迦国王往昔一定是造了很大的善业,才成为一位有权势、威望、福报,举世闻名的国王,他现在继续上供,积累资粮;而我们前世未造善业,故今世为牧童,现在幸得人身应该发心供养僧众。【师言:对一个牧童来说,虽然财物不是很多,但发心清净,功德同样很大。】他们也恭请世尊及眷属应供,世尊默许,率众前来应供。牧童们虔诚供养毕,一起去世尊前求法。世尊观察他们的根界意乐传予相应的法,他们以智慧金刚摧毁了二十种萨迦耶见,得预流果位。得果后即赴对佛法极具信心的萨迦国王处祈求开许出家,得到许可后复白世尊:“我等欲在您的教法下出家受戒,唯请世尊悲愍摄受。”世尊开许,并以“善来比丘”的方便令他们当下得到近圆戒体,成为身披袈裟、手持钵盂、净持梵行的清净比丘。世尊复传相应之法,他们各自六时精进,很快摧毁三界烦恼,获证阿罗汉果位,现前黄金与牛粪等同、虚空与手掌无别的境界。诸天见之无不欢喜赞叹!

之后他们以神通观察是否有具缘应去调化的众生,时观知一牧女被化因缘已成熟但想尽办法也不能使她对佛陀生起信心。无奈之余他们连哄带骗把她引到世尊前。她一见世尊三十二相好,顿生无比欢喜之心,胜于十二年的禅悦,不可言说。她顾盼左右的人都捧着供品,而自己什么也没有,突然见到路边美丽的果夏达呷花,便采来供养佛陀,恭敬顶礼,祈求传法。世尊观其寿不长即传相应之法。传法圆满后不久,牧女因四大不调去世,以对世尊生起欢喜心的善根转生为天界中一可爱的天女。天人惯例是得生天界后进行三观察:观察自己前世在哪一道、以何因缘得生天界、以后转生何处。这个天女观知自己前世是人道一牧女,因以欢喜心将果夏达呷花供养世尊的善根而转生为天女。因深切感念佛陀的恩德准备立即酬礼世尊。天女身着天衣霓裳,满是妙装美饰,持天界的青莲、白莲、曼陀罗花等来世尊前合掌恭敬供养,再祈传法。世尊传了相应的法,她以智慧金刚摧毁二十种萨迦耶见,获证预流果,顶礼世尊右绕三匝而去。

前后夜精进不眠的比丘们见夜间光芒普照,以为是大梵天、帝释天或四大天王来拜见世尊,次日往问佛陀:“世尊,昨夜光亮如昼,是否大梵天、帝释天或四大天王来世尊处?”世尊说:“既不是大梵天、帝释天,也不是四大天王。你们还记得一个牧女对我欢喜地供养果夏达呷花吗?”“记得!”佛曰:“牧女以欢喜心供我鲜花,命终后得以转生为天女,为报恩故昨夜前来拜见并求法,在我传相应的法后证得圣果返回天界了。”“请问世尊,此天女以何因缘今生转为贫穷牧女,后又转生为殊妙天女?唯愿宣说前后因缘。”世尊告诸比丘:“这是前世的业力与今生的因缘所致。贤劫人寿二万岁时,人天导师、如来、正等觉迦叶佛出世,有一性情暴躁的比丘尼常以嗔心恶口骂人为‘牧女’,【译者:“牧女”,意思是下劣、贫穷、愚笨的人。莲师曾说“上至班智达,下至牧童间……”,其喻意亦在于此。有时我想起当年读书时能说会道,别人让我帮他们取外号去嘲笑他人,我可以马上根据其相貌取个令人哄堂大笑的外号,取了好多,现在想起来念忏悔心咒对我很重要。上师也讲:听《百业经》后仅仅是谨小慎微、不造口业也是一大收获。上述公案中,大多都是口业成熟之过,所以大家应该注意不要造口业。】临终前以大惭愧心发愿:我于迦叶佛教法下一生持清净梵行,虽然没有证果,愿我在释迦佛出世时,令佛欢喜并得证果;愿我恶口骂人之业不要成熟。众比丘,你们是怎么想的?时恶口比丘尼即今之牧女,此乃前世业力。所谓今世的因缘善业即她以欢喜心供养我一朵果夏达呷花而得生为天女。”


诸比丘复又启问:“世尊,五百名牧童,以何因缘今世共为牧童、后来遇佛并出家证罗汉果?我等欲闻,惟愿为说。”世尊告曰:“贤劫人寿二万岁时,人天导师、如来、正等觉迦叶佛出世,有五百比丘以‘牧童’之名互相戏骂,临终时发愿:虽然在迦叶佛前我们未得圣者的境界和功德,愿以此生持戒的功德在释迦佛出世时出家,令佛欢喜得证罗汉果位;愿恶口相骂之业不要成熟。【师言:平时业力现前,不留意骂了人,马上念“嗡班匝萨埵吽”至少一千遍,乃至十万遍,方能忏清,以咒力不可思议故。】当时的五百位比丘就是现在的五百牧童。以恶口之业及其愿力成熟故,今生为牧童值遇佛陀,令佛欢喜,出家后精进修持,证得阿罗汉果。”
	
	</chapter>
	<chapter name="罗婆那王劝请品">
	——青年供花　佛述前因


一时,佛在舍卫城。有五百位悠闲自在的扎德沃青年经常游逛野外公园,享受大自然的明媚风光。他们在盛开着白莲、青莲等各种奇花异卉的公园里无忧无虑地嬉戏,经常以各种花蔓编织头饰、耳环、鼻环、项链、臂环、手环等,于美妙的乐声中欢度良辰美景。我等大师遍知能仁释迦世尊为慈悲度化他们,一日著衣持钵去城中化缘。五百扎德沃人远见佛陀金光闪闪的身相,生起极大欢喜心,立即前迎世尊,供养各种花鬘,恭敬顶礼令佛欢喜,右绕三匝后才依依不舍地离去。世尊展颜微笑,身放白、红、黄、蓝四种光,上照天界、下彻八寒八热地狱。地狱众生各自觉得冷暖舒适,误以为业报已尽当转生他方世界,后来知道是世尊的慈光消除了寒苦热恼,便对世尊生起极大信喜心因而转生各个天界,同时得闻无常、苦、空、无我等法语并共诵偈曰:“生起出离心,入于如来教,摧毁诸四魔……谁人能行持,清净梵戒行,远离诸轮回,灭尽诸痛苦。”佛光绕三千大千世界三匝后复入白毫间。阿难尊者见此恭敬合掌启问佛陀:“世尊,如来正等觉无因无缘不会放光微笑,今世尊以何因缘面显微笑身放四光?惟愿为说,愿乐欲闻。”佛告阿难:“如是,如是,如来正等觉无因无缘不会放光微笑。今吾见五百扎德沃人以信喜心供养鲜花,右绕我三匝故,彼等当于十三大劫中不堕恶趣,再十三大劫转生天界享受欲乐,然后转为人身出家修行,在阿兰若处独修三十七道品而得独觉果位,其名曰无愿独觉。以此因缘我今展颜微笑身放四光。”

诸比丘复又启问:“世尊,往昔以何善业今日彼等供佛鲜花?”世尊告曰:“诸佛善逝皆是往昔积集善业之果,我亦如是。一切众生之业不会成熟于器界的地水火风而是成熟于自身的界蕴处,即所谓‘纵经百千劫,所作业不亡,因缘会遇时,果报还自受’。远在两个大阿僧祇劫前,人天导师、如来、正等觉燃灯佛(Dipamkara Bud dha)出世,燃灯国王如法治国,上下安泰,佛法兴盛,无有战争灾难,人们安居乐业。国王准备恭请燃灯佛光临王宫应供,同时特邀自属下国之具财子国王参加。【译者:以后若有堪布、活佛到汉地去,居士们应该像燃灯国王一样通知别人,不要保密。密法是该保密的却不保密,堪布活佛不该保密却偏要保密,对密法保密应该是有传承的,对堪布活佛保密却至今未找到传承。】此具财子国王也是财富圆满乐行广大布施之人,已十二年如一日地恒行上供下施,这次他准备以金盘、金掌、金瓶、五百嘎夏巴涅及一位美女作最后的五大供养。

时有二婆罗门子在一婆罗门上师前学习《吠陀》经典,日久欲报上师恩德又苦于无财供养。后来听说具财子国王好施,即前往求施。具财子国王的天尊告诉他:‘今有贤慧、智慧二人前来求施,如果你将五大供品奉予贤慧,则胜过你十二年上供下施的功德。’不久果如其言,国王把二人迎进宫中,满心欢喜地将五大供品献给贤慧,贤慧欢喜纳受四供而拒绝了美女,因他已受梵行不淫戒,认为自己不宜接受美女。美女却钟情于贤慧,在一旁悄悄祈求贤慧接纳,仍被贤慧毅然谢绝。她无处可依,独自往燃灯国而去。路见一卖花人,她把全身的金银珍宝交于卖花摊主,并商定以后每天定时来取一朵青莲去供养天尊。【译者:这里所谓的天尊,也许是燃灯佛,在经论中有时佛和菩萨也可用天尊之名。】

贤慧以四大物品供养上师,上师唯一没有接受五百嘎夏巴涅。当晚贤慧做了十个梦:一是自己饮用大海水,二是行走于虚空,三是手持日轮,四是手持月轮,五是乘国王的马车,六是乘仙人的马车,七是骑大象,八是骑天鹅,九是骑狮子,十是登悬崖。清晨醒来时甚觉稀有,便四处探询解梦的人,后来他向一善于解梦的五通仙人求解。仙人告曰:‘此梦非吾能解,听说最近燃灯国王将恭请燃灯佛去王宫应供,届时汝可前往请求燃灯佛解此十种梦相。’贤慧即前往燃灯国,与此同时,具财子国王也率八万大臣往燃灯国行来。

燃灯国王在佛陀莅临前七天即已下令国内所有鲜花均须交给王宫供养燃灯佛,任何人不得违越,因此,全国大小地方没有一朵花敢留下来。美女照例去取她每日订购的一朵花,卖花者说:‘国王有令,不得留一朵花,我已全部上交了。’美女默然稍许,尔后很有把握地告诉卖花人:‘以我之福德力,你到莲池边肯定能见绽开的莲花。’卖花人半信半疑地走过去,果然见到七朵怒放的青莲。他甚觉稀有回告美女:‘奇哉!奇哉!我刚刚采完,怎么突然又有新开的七朵青莲?’美女让他采下,他迟疑着不敢去采,害怕有违王令。美女灵机一动:‘不要紧,我把花放在宝瓶里用水养着,任何人都看不见,放心好了。’然后美女把花插入宝瓶藏在身上往城中而去。

此时贤慧也到了燃灯国,他自言自语:‘我没有供品很不应理,应该找些鲜花供养燃灯佛。’于是他走遍全城的大小花园,四处寻找鲜花,东门出,北门进,却一无所得,失望而归,途中与美女不期而遇,以贤慧婆罗门的福德力,美女密藏的青莲从瓶中露了出来。贤慧供佛心切,与美女商量欲以五百个嘎夏巴涅换取青莲。美女定神看了看贤慧婆罗门,故意不肯地说:‘噢!你不就是当初不愿接纳我的那位婆罗门吗?怎么?现在想要我手中的花?我当然是不会给你的。’美女接着又忍不住问他:‘不过……您要花到底做什么?’贤慧说:‘别无他意,只想借花献佛。’美女略微思考了一下说:‘给您倒可以,但我不要钱,只要您发个愿∶生生世世让我做您的妻子。否则,我是不会给您花的。’贤慧诚挚相告:‘我好行布施,将来生生世世中会布施自己的妻子、儿女,甚至我自身的血肉,你还是好好考虑考虑。’美女说:‘无论如何,在您以后的布施中我绝不造任何违缘,只要您现在发愿就可以。’【译者:这个故事在义成王子为婆罗门布施儿女时,其妃不愿,王子劝她:“你曾经发愿……”当时她回忆起往昔之愿。】之后,美女将五朵莲花送给贤慧并发愿:‘您何时成佛转法轮,我何时做您的弟子行持佛法;乃至未成佛间,我生生世世做您的妻子。’

燃灯佛光临燃灯王宫应供的日子临近了,宫廷内外、大街小巷皆扫洒清洁,无有瓦砾沙石,地平如掌,且用甘露水、涂香、妙香敷洒大地,种种幢幡、宝盖、伞盖林立,环境非常悦意。燃灯国王手举百辐宝伞率领手下各持宝伞的大臣们,具财子国王也率领手下的八万眷属一起前往迎请燃灯佛,在佛前顶礼合掌祈求:‘恭请世尊及众比丘光临我王宫应供。’燃灯佛默许,率众比丘前往。燃灯国王手持百辐宝伞举在佛的上方,其余的随从也手擎宝伞,此时以燃灯佛的加持力,他们每个人突然间都觉得是亲自在为佛打伞。燃灯佛被隆重地迎请到王宫,当佛的双脚跨在门槛上时,大地震动,盲者复明,聋者闻声,哑者会语,跛子能行,疯狂者恢复正常,难产孕妇顺利生子,余多苦缚众生各个自然解脱,大象、骏马能说人话,布谷鸟等也叫出悦耳的声音,各种乐器不击自鸣、美妙动听,大地上鲜花怒放等等出现许多瑞相。不计其数的众生,各持香花顶礼供养燃灯佛。

热闹非凡的拥挤人群中,贤慧、智慧及美女三人也随众想亲近燃灯佛。燃灯佛以慧眼观察到贤慧婆罗门在众人中福报最大,欲成全其供养心愿,便显示神变令天降大雨。结果拥挤的人众被雨淋散,贤慧三人立即上前亲近佛陀,他以无比的欢喜心把五朵莲花供养了燃灯佛。燃灯佛加持五朵青莲大如车轮,且如伞盖般停于佛陀头顶上空,随佛陀的行住而行住。美女见后生起极大欢喜心,把剩下的两朵青莲也供养了燃灯佛,佛陀加持后也大如车轮般地停留在佛陀的双耳旁随佛陀一同停留。贤慧突见前面泥泞不堪,趋前把自己的头发铺在地上祈求佛陀:‘如果我能现前菩提果位广转法轮,愿请佛陀双足从我发上踏过。’果然,佛陀从贤慧的头发上踏过,时智慧却生嗔恨心,认为佛陀把贤慧作畜生一样对待,竟然从他头发上踏过,极不应理。燃灯佛对贤慧授记:‘你未来将得解脱,现前无上正等正觉的果位,号释迦牟尼佛,成为三界轮回的唯一明灯。’授记毕,刹那腾入离地约七多罗树 (Tala)高的虚空中,刚才被踏脱头发的贤慧同时又长出了新头发。在场的无数信众亲眼目睹,生起信喜心共同发愿:愿我们将来在释迦佛的教法下成为声闻弟子。【译者:当上师如意宝讲解到此处时,禁不住泪水横流,哽咽良久,深深地劝诫大家:即使将此身心奉尘刹,也难以报答佛恩,更令人痛心的是,有些人披如来袈裟、吃如来的饭,还天天破如来的教规。大家好好地想一想,当时我们也在其中发愿的话,现在可能已得解脱了。但转念一想,毕竟我们是在释迦牟尼佛的教法下出家守戒,也许当时我们也在其中发愿。可是在座的有些人在当时连一只蚂蚁都不是,非常痛苦。深忆这些前后因缘,释迦佛对我们慈恩深似大海、广似虚空,如果我们与世尊在因地没结上缘,现在不可能出家修行,不一定将轮回到何时?每每我自己想这些末法年代的众生,报佛恩者寥若晨星,内心难以抑制地痛苦。】美女也深深发愿:以今天供花之功德,愿我将来在释迦佛转法轮时成为他的声闻母,在未成佛之前生生世世做他的妻子。时诸天人也发愿:在释迦佛转法轮时我们愿成为佛的首座声闻。【后佛于鹿野苑转法轮时有八万天子证得圣果,即此缘起。】


燃灯国王把燃灯佛踏落在泥坑里的头发捡起来,具财子国王求得并数知有八万根,即分给手下八万大臣回去做发塔(Kesa Dhatu)供养。【译者:以前燃灯佛、迦叶佛时,做发塔非常重视,供养功德很大。但现在,一般若上师健在是不能修发塔的。上师也一再强调,他在世时任何人不得用他的头发修塔。】贤慧得到授记后,燃灯国王、具财子国王和其他许多信众皆对他作供养。时贤慧问智慧如何发心,智慧说:‘完了,燃灯佛踏你头发时我生了嗔心。’贤慧听了很可怜他。之后他们一起去佛前出家,贤慧很快精通三藏,后来转生到兜率天;智慧则堕入地狱。众比丘,当时的贤慧婆罗门就是现前菩提果位的我,因供花于燃灯佛前的果报使我在轮回中也得到了很大的福报和安乐;以此善根和殊胜的因缘我得无上正等觉果位;得果后又受五百扎德沃人的供花,其因缘如此也。”
多罗树:多罗树为高大之植物,极高者可达二十五公尺。故譬喻物体高大,常谓七多罗树,言其高为多罗树之七倍也。

	
	</chapter>
	<chapter name="罗婆那王劝请品">
	——孩童发心　得佛授记


一时,佛在王舍城。一日佛陀率众比丘去舍卫城,途中路经一片寂静森林,林中有令人畏惧的猛兽。世尊在树下小憩后继续前行,阿难见一岔路即禀白世尊:“世尊,通往舍卫城有两条路,一条平直但有很多可怕的狮子猛兽,一条蜿蜒曲折但没有什么违缘。请问世尊我们选哪条路?”佛告阿难:“如来正等觉无有任何畏惧,走直路即可。”

佛与众比丘沿直路而行,路旁正在玩耍的两个孩子看见佛的庄严身相,生起无比的欢喜心,一个手拿小鼓一个手持弓箭,蹦蹦跳跳地跑到世尊旁边恭敬顶礼后说:“世尊走这条路有猛兽很可怕,但我们可以做您的侍卫保护您。”世尊笑问:“怎样保护?”一个说:“如果猛兽来了,我摇小鼓吓唬它。”一个说:“我用弓箭射它们。”【师言:曾在石渠求学时,我们有四个人去观音上师那里朝拜。当时,三天三夜都下大雪,又没饭吃,非常困难。到了一个地方,有二十多条狼在狂吼,我们几个都很害怕,有的拿人腿骨笛吹、有的摇手鼓,都没有吓走狼。后来祈祷上师,狼才慢慢散了。】佛陀听了很高兴,知道他俩以清净的发心积累了资粮,就告诉他们:“不用给我护身,你们已经圆满资粮,回去吧!”

这时世尊放光微笑,光绕三千大千世界后入于白毫间,以示两小孩将得到独觉的果位。【师言:佛陀身光入处的不同,其授记众生的去处也不同。如:授记过去事,则光融入于世尊的后面;授记未来事,光入世尊的前面;授记去地狱,光入世尊的脚掌;授记去旁生道,光入世尊的脚跟;授记去饿鬼道,光入世尊的脚拇趾;授记转生人道,光入世尊的膝盖;授记转生天人,光入世尊的肚脐;授记为大力转轮王,光入世尊的左手掌;授记为金轮王,光入世尊的右手掌;授记得声闻果,光入世尊的脸面;授记得缘觉果,光入世尊的白毫间;授记将得无上正等觉,光入世尊的顶髻。】阿难合掌启问:“世尊,今以何因缘放光微笑?”世尊告曰:“刚才两个天真的小孩对我生起清净的欢喜心故,将于十三大劫转生人天享乐,尔后得人身出家在静处独修三十七道品,证得独觉果位,一名无畏独觉,一名鼓声独觉,故我放光微笑。”【译者:可能有人怀疑:为什么此经中有很多情节基本相同?我认为这是世尊的愿力所致。凡发愿单独与佛结缘者,至少得到独觉果位,在众多人一起结缘时,不一定授记仅得独觉果位,肯定是发愿力。上师说:这次讲《百业经》的目的有三个:一是为一切众生发起一个大悲心;二是对上师三宝生起永不退转的信心;三是对因果产生坚定不移的信解。故大家不要辜负我的这份期望。】
	</chapter>
	<chapter name="罗婆那王劝请品">
	
	</chapter>
	<chapter name="罗婆那王劝请品">
	
	</chapter>
	<chapter name="罗婆那王劝请品">
	
	</chapter>
	<chapter name="罗婆那王劝请品">
	
	</chapter>
	<chapter name="罗婆那王劝请品">
	
	</chapter>
	<chapter name="罗婆那王劝请品">
	
	</chapter>
	<chapter name="罗婆那王劝请品">
	三劫三千佛缘起(出观药王药上经)
　　　　宋疆良耶舍译
　　尔时释迦牟尼佛。告大众言。我曾往昔无数劫时。于妙光佛末法之中。出家学道。闻是五十三佛名。闻已合掌心生欢喜。复教他人令得闻持。他人闻已展转相教。乃至三千人。此三千人异口同音称诸佛名一心敬礼。如是敬礼诸佛因缘功德力故。即得超越无数亿劫生死之罪。初千人者。华光佛为首下至毗舍浮佛。于庄严劫得成为佛。过去千佛是也。其中千人者。拘留孙佛为首下至楼至佛。于贤劫中次第成佛。后千人者。日光佛为首下至须弥相佛。于星宿劫中当得成佛。佛告宝积。十方现在诸佛善德如来等。亦曾得闻是五十三佛名故。于十方面各皆成佛。若有众生欲得除灭四重禁罪。欲得忏悔五逆十恶。欲得除灭无根谤法极重之罪。当勤礼敬五十三佛名号。
　　南无普光佛　南无普明佛　南无普净佛　南无多摩罗跋栴檀香佛　南无栴檀光佛　南无摩尼幢佛　南无欢喜藏摩尼宝积佛　南无一切世间乐见上大精进佛　南无摩尼幢灯光佛　南无慧炬照佛　南无海德光明佛　南无金刚牢强普散金光佛　南无大强精进勇猛佛　南无大悲光佛　南无慈力王佛　南无慈藏佛　南无栴檀窟庄严胜佛　南无贤善首佛　南无善意佛　南无广庄严王佛　南无金华光佛　南无宝盖照空自在力王佛　南无虚空宝华光佛　南无琉璃庄严王佛　南无普现色身光佛　南无不动智光佛　南无降伏众魔王佛　南无才光明佛　南无智慧胜佛　南无弥勒仙光佛　南无善寂月音妙尊智王佛　南无世净光佛　南无龙种上尊王佛　南无日月光佛　南无日月珠光佛　南无慧幢胜王佛　南无师子吼自在力王佛　南无妙音胜佛　南无常光幢佛　南无观世灯佛　南无慧威灯王佛　南无法胜王佛　南无须弥光佛　南无须摩那华光佛　南无优昙钵罗花殊胜王佛　南无大慧力王佛　南无阿閦毗欢喜光佛　南无无量音声王佛　南无才光佛　南无金海光佛　南无山海慧自在通王佛　南无大通光佛　南无一切法常满王佛
　　过去庄严劫千佛名经(亦名集诸佛大功德山)
　　　　阙译人名今附梁录
　　若有善男子善女人。闻是三世三劫诸佛世尊名号。欢喜信乐持讽读诵而不诽谤。或能书写为他人说。或能画作立佛形像。或能供养香华伎乐。叹佛功德至心作礼者。胜用十方诸佛国土满中珍宝纯摩尼珠。积至梵天。百千劫中布施者。是善男子善女人等。已曾供养是诸佛已。后生之处历侍诸佛。至于作佛而无穷尽。皆当为三世三劫中佛而所授决。所生之处常遇三宝。得生诸佛刹土。六情完具不堕八难。当得诸佛三十二相八十种好具足庄严。若能五体投地作礼。口自宣言。我今普礼一切十方三世诸佛。愿三涂休息国丰民安。邪见众生回向正道发菩提心。持此功德。愿共六道一切众生。生无量寿佛国立大誓愿。使诸众生悉生彼刹。身诸相好智慧辩才。如阿弥陀佛。所获果报巍巍堂堂。寿命无量。
　　南无人中尊佛　南无师子步佛　南无能仁化佛　南无大焰佛　南无曜声佛　南无无限光佛　南无喜见佛　南无成就佛　南无最上威佛　南无趣安乐佛　南无宝正见佛　南无供养广称佛　南无师子音佛　南无音施佛　南无妙香佛　南无电灯光佛　南无莲华光佛　南无大灯光佛　南无净声佛　南无除狐疑佛　南无无量威神佛　南无月面佛　南无无量光佛　南无喜可威神佛　南无散疑佛　南无德铠佛　南无善见佛　南无喜可威佛　南无不藏覆佛　南无无量藏佛　南无光游戏佛　南无广称佛　南无舍幡佛　南无尊悲佛　南无普见佛　南无莫能胜佛　南无威光佛　南无坚固佛　南无喜广称佛　南无无量像佛　南无大悦佛　南无美意佛　南无不动勇步佛　南无无量净佛　南无焰聚光佛　南无住觉佛　南无坚固佛　南无怀解脱佛　南无无忧疾佛　南无普见事见佛　南无大乘道佛　南无普火佛　南无国供养佛　南无自在光佛　南无说最恭敬佛　南无净光佛　南无师子奋迅佛　南无除疑佛　南无善见佛　南无无终步佛　南无火光佛　南无奉敬称佛　南无摄根敬悦声佛　南无无能伏运佛　南无无终声佛　南无思惟众生佛　南无神足光佛　南无德王佛　南无无量像佛　南无大力佛　南无广曜佛　南无无崖际见佛　南无师子香佛　南无普见佛　南无广施佛　南无普现佛　南无善像佛　南无意称佛　南无宝净佛　南无上光佛　南无广步佛　南无得净佛　南无决觉佛　南无慧幢佛　南无无动觉佛　南无威仪意佛　南无普像佛　南无谛意佛　南无光音声佛　南无善见佛　南无无量火光佛　南无喜思惟佛　南无藏称佛　南无华德佛　南无华光佛　南无难胜佛　南无须弥力佛　南无摩尼珠佛　南无金刚王佛　南无金上威佛
　　一百佛(过去)。
　　南无美音声佛　南无善见佛　南无众生所疑佛　南无大光佛　南无无减出佛　南无悦意佛　南无美声佛　南无火光佛　南无月灯明佛　南无慧华佛　南无德净德光佛　南无慧事佛　南无见有世绪佛　南无怀见佛　南无无量光佛　南无人音佛　南无绵光佛　南无戒步佛　南无天中尊佛　南无敬怀谈佛　南无无量光明佛　南无德施佛　南无大须弥佛　南无真悦佛　南无贤意佛　南无金上佛　南无大清净佛　南无尊意佛　南无意净佛　南无莲华体佛　南无人乘力士佛　南无常胜意佛　南无无量光佛　南无师子声佛　南无胜声佛　南无喜解佛　南无德光佛　南无自光佛　南无相好佛　南无无浊利佛　南无尊光佛　南无成就意佛　南无无烦热佛　南无除地重佛　南无最焰光佛　南无决思惟佛　南无直谛日佛　南无威光佛　南无剖华光佛　南无尊上自在佛　南无名称幢佛　南无德悦佛　南无法灯明佛　南无威光悦佛　南无军将敬像佛　南无师子游步佛　南无思惟众生佛　南无海意佛　南无莲华体佛　南无盖聚佛　南无萨梨树王佛　南无日光佛　南无解味佛　南无灭根佛　南无日光佛　南无华香佛　南无须弥光明佛　南无月明佛　南无敏步佛　南无正明(丹眼)佛　南无法光佛　南无戒悦佛　南无无量意佛　南无无量像佛　南无坚精进佛　南无益天佛　南无普解佛　南无威光佛　南无人中光佛　南无好德佛　南无见精进佛　南无名称仙佛　南无名称幡佛　南无焰面佛　南无普悦佛　南无大明佛　南无决散佛　南无尊上德佛　南无调意佛　南无爱怀敬供养佛　南无普摄佛　南无道悦佛　南无思意佛　南无出意佛　南无山意佛　南无杂色光佛　南无雷声佛　南无火光身佛　南无德岩佛　南无师子吼佛
　　二百佛(过去)。
　　南无无忧怀佛　南无天界佛　南无师子无量音佛　南无无量光佛　南无见敬怀佛　南无证(乡灯)王佛　南无调幢佛　南无普方闻佛　南无敬怀明佛　南无月幢佛　南无无畏施佛　南无星王佛　南无月中天佛　南无光明日佛　南无大名称佛　南无喜音佛　南无说敬坏(丹怀)佛　南无名称体佛　南无天王佛　南无美悦佛　南无妙乐尼佛　南无思意佛　南无怀地佛　南无弃灭毁恶佛　南无慈调佛　南无尊中上佛　南无杂色光佛　南无普见佛　南无星王佛　南无离畏佛　南无悦意佛　南无散疑佛　南无见月佛　南无诸摩尊佛　南无大尊上佛　南无师子游步佛　南无意光佛　南无普摄佛　南无调益游佛　南无光日佛　南无现身佛　南无净意佛　南无香感佛　南无悦意佛　南无德光佛　南无日灯明佛　南无丰光佛　南无说敬爱佛　南无善思益佛　南无普见善佛　南无师子幡佛　南无普仙佛　南无大游步佛　南无曜莲花光佛　南无日光佛　南无无量悦佛　南无无量像佛　南无天盖佛　南无宝光佛　南无车乘佛　南无善见佛　南无支味(乡甘露味丹友味)佛　南无车光(乡莲花光)佛　南无日眼佛　南无无碍眼佛　南无共游步佛　南无大灯明佛　南无盛长佛　南无德悦佛　南无德体佛　南无法典佛　南无风敬佛　南无无畏敬怀佛　南无慧幡佛　南无威神光明佛　南无月施佛　南无德威佛　南无无量光佛　南无善事佛　南无名称幢佛　南无光屈佛　南无普德佛　南无焰幢佛　南无人乘力士佛　南无宝悦佛　南无普思佛　南无善思意佛　南无善意佛　南无无量光佛　南无师子步佛　南无光音佛　南无天王佛　南无直正幢佛　南无善住意佛　南无无量天佛　南无尊华佛　南无大檀施佛　南无大幢佛　南无光中日佛　南无法赞佛
　　三百佛(过去)。
　　南无月光佛　南无善事佛　南无施天种佛　南无见以度佛　南无宝光佛　南无孔雀声佛　南无普伏佛　南无丰光佛　南无无见死佛　南无名称敬爱佛　南无善摄佛　南无天中悦佛　南无无终步佛　南无天聚佛　南无深觉佛　南无无量游步佛　南无月光佛　南无明聚佛　南无大重佛　南无大游佛　南无胜天佛　南无调益游步佛　南无月敬怀佛　南无师子声佛　南无说悦佛　南无慧光佛　南无华光佛　南无华聚佛　南无神足光明佛　南无无量光明佛　南无无量光明(丹有德)佛　南无调体佛　南无光称佛　南无宝幢佛　南无大力光佛　南无日幢佛　南无大须弥佛　南无多所饶益佛　南无世听闻佛　南无游神足佛　南无最上名称佛　南无调益游步佛　南无宝正佛　南无无能毁名称佛　南无快光佛　南无大灯明佛　南无无谄意佛　南无独步佛　南无无碍见佛　南无断疑佛　南无大护佛　南无天幢佛　南无无迷步佛　南无天界佛　南无善悦择佛　南无华光佛　南无施光佛　南无怀天佛　南无解脱光佛　南无持德佛　南无润意佛　南无道光佛　南无海丰(乡觉)佛　南无道喜佛　南无大天佛　南无深觉佛　南无法自在佛　南无大悦佛　南无思意佛　南无慧光佛　南无无迷思佛　南无德上佛　南无无谄名称佛　南无大净佛　南无月光佛　南无天光明佛　南无悦摄佛　南无德敬佛　南无师子意佛　南无地悦佛　南无宝光佛　南无杂光佛　南无月敬哀佛　南无月盖佛　南无普见佛　南无离垢佛　南无名称上佛　南无月眼佛　南无龙天佛　南无德聚佛　南无德觉佛　南无华上佛　南无世敬哀佛　南无无尽受光佛　南无帝幢佛　南无光日佛　南无无量光佛　南无十力幢佛　南无龙自在王佛　南无梵自在王佛
　　四百佛(过去)。
　　南无说敬哀佛　南无寂敬爱佛
　　弟子。自从无始以来至于今日。有此心识。常怀碜毒无慈愍心。或因贪起杀因嗔因痴及以慢杀。或兴恶方便。誓杀愿杀及以咒杀。或破决湖池焚烧山野畋猎渔捕。或因风放火飞鹰走狗。杀害一切。如是等罪今悉忏悔。或以槛摾抗拨叉戟弓弩。弹射飞鸟走兽之类。或以罛网罾钩料度水性鱼鳖鼋鼍虾蚬螺蚌湿居之属。使水陆之与空行藏窜无地或畜养鸡猪牛羊鹅鸭。自供庖厨。或货他宰杀使其哀声未断。毛羽脱落鳞甲伤毁。身首分离骨肉销碎。剥裂屠割炮烧煮炙。楚毒酸切横加无辜。但取一时之快。口得味甚寡。不过三寸舌根。然其罪报殃累永劫。如是等罪。今日至诚皆悉忏悔。
　　又复无始以来至于今日。或复兴师相伐疆场交诤。两阵相向更相杀害。或自杀教杀闻杀欢喜。或习屠鲙债为刑戮烹宰他命行于不忍。或恣忿怒挥戈舞刃。或斩或刺或推著坑堑或以水沉溺。或塞穴坏巢土石堆压。或以车马雷轹践蹋一切众生。如是等罪无量无边。今日发露皆悉忏悔。又复无始以来。或堕胎破卵毒药蛊道伤杀众生。垦土掘地种植田园。养蚕煮茧伤杀滋甚。或打扑蚊蚋拍捏蚊虱。或烧除粪扫开决沟渠。枉害一切。或啖果实或用谷米。或水或菜横杀众生。或然樵薪或露灯烛烧诸虫类。或食酱醋不看摇动。或写汤水浇杀虫蚁。如是乃至行住坐卧四威仪中。恒常伤杀飞空著地细微众生。弟子。以凡夫识暗不觉不知。今日发露皆悉忏悔。
　　又复弟子。无始以来至于今日。或以鞭杖枷锁桁械压拉。考掠打掷手脚蹴蹋。的缚笼系断绝水谷。如是种种诸恶方便苦恼众生。今日至诚向十方佛尊法圣众。皆悉忏悔愿弟子等。承是忏悔杀害等罪所生功德。生生世世得金刚身寿命无穷。永离怨憎无杀害想。于诸众生得一子地。若见危难急厄之者。不惜身命方便救解令得解脱。然后为说微妙正法。使诸众生睹形见影皆蒙安乐。闻名听声恐怖悉除。各礼一拜。
　　弟子自从无始以来至于今日。或盗他财宝兴刃强夺。或自怙恃身逼迫而取。或恃公威或假势力。高桁大械枉押良善。吞纳奸货考直为曲。为此因缘身罗宪网。或任邪治领他财物。侵公益私侵私益公。损彼利此损此利彼。割他自饶口与心吝。或窃没租估偷度关税。匿公课输藏隐使役。如是等罪今悉忏悔。或是佛法僧物不与而取。或经像物。或治塔寺物。或供养常住僧物。或拟招提僧物。或盗取误用恃势不还。或自借或贷人。或复换贷漏忘。或三宝物混乱杂用。或以众物谷米樵薪。盐豉酱醋菜茹果实。钱帛竹木缯彩幡盖。香花油烛随情逐意。或自用或与人。或摘佛花果用僧鬘物。因三宝财私自利己。如是等罪无量无边。今日惭愧皆悉忏悔。
　　南无地光佛　南无作德佛　南无华聚佛　南无多德佛　南无法灯明佛　南无普光明佛　南无净音佛　南无大能佛　南无解脱日佛　南无坚精进佛　南无觉光佛　南无德名称佛　南无善觉佛　南无无量净佛　南无师子渴爱佛　南无德步佛　南无上天佛　南无现住佛　南无天所恭敬佛　南无电光佛　南无敬爱佛　南无须弥幡佛　南无华光佛　南无上意佛　南无香施佛　南无德步佛　南无持意佛　南无能仙悦佛　南无宝灯明佛　南无焰光佛　南无见众佛　南无敬爱住佛　南无欢悦事佛　南无德调体佛　南无悦见佛　南无威神力佛　南无净眼佛　南无慧光佛　南无不迷步佛　南无尊眼佛　南无好解脱佛　南无大音佛　南无最上众佛　南无散光佛　南无自(丹上)事佛　南无德悦佛　南无光明名称佛　南无光明照佛　南无亲展佛　南无月贤佛　南无焰音佛　南无德调佛　南无无著胜佛　南无相王佛　南无无烦热意佛　南无尊敬佛　南无法台佛　南无无尽德佛　南无无碍胜佛　南无无尽香佛　南无月光佛　南无雷声佛　南无大善日佛　南无至无畏佛　南无敬慧佛　南无无迷意佛　南无敏敬佛　南无天自在佛　南无神足悦佛　南无无盖佛　南无龙光佛　南无威神步佛　南无法光佛　南无见生死众际佛　南无惭愧面佛　南无焰色像佛　南无普明佛　南无德光佛　南无月尊上佛　南无常禅思佛　南无德幢佛　南无众生中尊佛　南无无畏友佛　南无持意佛　南无胜怨佛　南无游光步佛　南无调岩佛　南无一相光佛　南无人乘力士佛　南无师子游步佛　南无敬戒佛　南无世悦焰佛　南无师子奋迅佛　南无无浊意佛　南无名称悦佛　南无决断意佛　南无除过佛　南无光王佛
　　五百佛(过去)。
　　南无德身佛　南无持意佛　南无光好喜佛　南无直步佛　南无杂色佛　南无普放光佛　南无说悦佛　南无常忍佛　南无法盖佛　南无无胜佛　南无轮天莲花佛　南无普光佛　南无月光佛　南无尊威神佛　南无盈利意佛　南无护王佛　南无莲华眼佛　南无思名称佛　南无树幢佛　南无净护佛　南无师子步佛　南无德悦佛　南无德香悦佛　南无智者护(丹赞)佛　南无德度佛　南无慧光佛　南无慧灯佛　南无威力佛　南无威光佛　南无觉喜佛　南无胜怨悦佛　南无一切敬爱佛　南无度众疑佛　南无善思惟佛　南无大须弥佛　南无尊教授佛　南无慧悦佛　南无持觉佛　南无敏音佛　南无大能佛　南无师子娱乐佛　南无破诸军佛　南无师子音佛　南无明伏佛　南无将众佛　南无人月佛　南无泰调佛　南无日光佛　南无怀见佛　南无普世坏佛　南无至生死殊音佛　南无普娱乐佛　南无至寂灭佛　南无持名称佛　南无梵天所敬佛　南无以敬佛　南无大屈佛　南无敬智慧佛　南无无际愿佛　南无世光佛　南无好喜见佛　南无大华佛　南无自成就意佛　南无喜光佛　南无快解佛　南无施宿佛　南无坚声佛　南无普现佛　南无月光佛　南无最颜色佛　南无思禅思佛　南无游戏德佛　南无怀最佛　南无难胜佛　南无普观佛　南无月灯明佛　南无敬最上佛　南无月盖佛　南无度世佛　南无喜德佛　南无上宝佛　南无善于惭愧佛　南无喜见佛　南无师子屈佛　南无大步佛　南无普怀佛　南无音声器佛　南无怀上佛　南无普至佛　南无普觉佛　南无大游步佛　南无月幢佛　南无坚固誓佛　南无净供养佛　南无天所敬佛　南无成坚固佛　南无最胜佛　南无一切功德备具佛　南无坚解佛　南无寂光佛　南无大音声佛　南无极上音声佛
　　六百佛(过去)。
　　南无大力佛　南无大步佛　南无怀灭佛　南无觉步佛　南无依最声佛　南无成(威乡)丰佛　南无海步佛　南无大护佛　南无最上光佛　南无寂觉佛　南无师子吼佛　南无善宝佛　南无谛住佛　南无日光佛　南无住寂灭佛　南无游入觉佛　南无胜友佛　南无怀利佛　南无最步佛　南无人中月佛　南无威极上光明佛　南无普光明藏佛　南无普光明佛　南无大庄严佛　南无师子奋迅步佛　南无怀香风佛　南无喜寂灭佛　南无大步佛　南无人音声佛　南无德岩佛　南无珠月佛　南无怀明佛　南无广名称佛　南无喜最上佛　南无净觉佛　南无宝敬佛　南无好颜色光佛　南无灭怨佛　南无胜军佛　南无谛觉佛　南无无终光佛　南无常忍辱佛　南无胜月上佛　南无象步佛　南无怀智慧佛　南无怀谛佛　南无莲花香佛　南无香上自在佛　南无金上佛　南无等誓佛　南无最威佛　南无大明佛　南无杂种说佛　南无度渊佛　南无无量明(丹眼)佛　南无解惭愧佛　南无上所敬佛　南无杂音声佛　南无德游戏佛　南无净住佛　南无好香熏佛　南无月光明佛　南无戒分佛　南无觉华佛　南无最上意佛　南无宜受供养佛　南无门光明佛　南无喜上佛　南无杂色佛　南无怀觉佛　南无敬老佛　南无胜忧佛　南无神通明佛　南无威力佛　南无敬上佛　南无屈名称佛　南无解脱光佛　南无度疑佛　南无知时王佛　南无聚华佛　南无上华佛　南无胜斗战佛　南无大天佛　南无大名称佛　南无怀步佛　南无无终步佛　南无日光佛　南无月天声佛　南无天幢佛　南无净光明佛　南无除云盖佛　南无坚解佛　南无如树华佛　南无上声佛　南无无终灯佛　南无师子音佛　南无德天佛　南无众智自在佛
　　七百佛(过去)。
　　南无普娱乐佛　南无无恐畏光佛　南无等正觉佛　南无无为磬声佛　南无大焰佛　南无大明佛　南无听采意佛　南无无碍思惟佛　南无灭思惟佛　南无精进怀佛　南无戒恭敬佛　南无伏怨佛　南无快士怀佛　南无觉伏涛波佛　南无无灭慧佛　南无伏欲棘刺佛　南无梵天所敬佛　南无华仙佛　南无虚空慧佛　南无似思惟佛　南无慧力佛　南无普见佛　南无进巍巍声佛　南无普音佛　南无净愿佛　南无无为声佛　南无无缺精进佛　南无大精进盛光佛　南无普德佛　南无胜畏佛　南无天所敬德喜佛　南无法华佛　南无净盛佛　南无月喜佛　南无怀幢佛　南无善意成佛　南无无恐畏力佛　南无磬音佛　南无日华佛　南无澄住思惟佛　南无爱怀佛　南无月盛佛　南无无为成佛　南无无吾我热意佛　南无德度佛　南无谛聚意佛　南无普觉佛　南无喜乐知见佛　南无坏(丹怀)命佛　南无怀思佛　南无无烦佛　南无胜慧佛　南无大思惟佛　南无怀像佛　南无大精进怀佛　南无无恐畏佛　南无名觉(丹誉)音佛　南无大声慧无缺失佛　南无戒富佛　南无威身佛　南无安乐光佛　南无尊光佛　南无以灭光佛　南无度疑佛　南无智慧佛　南无逮威(乡本有德)佛　南无月内佛　南无净光佛　南无大净佛　南无喜音佛　南无祠施佛　南无谛精进佛　南无无量喜光佛　南无光威佛　南无怀见佛　南无怀光佛　南无出淤泥佛　南无损种种性佛(乡无损种性佛)　南无法华佛　南无大威佛　南无善思惟佛　南无德莲华佛　南无天所敬佛　南无幢光佛　南无胜怨佛　南无无为华佛　南无大胜光佛　南无无为光威佛　南无道威佛　南无净思惟法华佛　南无大净佛　南无世师(乡本有子)佛　南无最意佛　南无须弥最声佛　南无自在怀佛　南无无为称佛　南无净音佛　南无尊意佛　南无大光明佛　南无帝释幢十王佛　南无师子步佛　南无无量香光明佛
　　八百佛(过去)。
　　南无贤意佛　南无月中尊佛　南无喜施佛　南无相好华佛　南无不思议光佛　南无普飞广戒坚视佛　南无离愿佛　南无无为华佛　南无及曜佛　南无大灯佛　南无惟大音佛　南无决断音佛　南无除三涂龙施佛　南无云雷佛　南无德光佛　南无德思佛　南无满月佛　南无宝味佛　南无十光佛　南无杂光佛　南无觉无碍音佛　南无天华佛　南无等见佛　南无月称佛　南无天像佛　南无法意佛　南无大月佛　南无威慈力佛　南无月威光佛　南无趣怀佛　南无住善度佛　南无厚精进佛　南无光勇欲佛　南无宝离慧勇佛　南无菩提佛　南无成盈利佛　南无悦好佛　南无天所敬佛　南无觉灭意佛　南无大精进佛　南无无缚(丹有喜)像佛　南无持慧佛　南无德称佛　南无须弥山威佛　南无快眼佛　南无大精进佛　南无无量思惟佛　南无净戒佛　南无善度佛　南无端绪佛　南无宝光佛　南无善光敬佛　南无世光佛　南无世雄佛　南无净音佛　南无威喜佛　南无善成就佛　南无烧怒佛　南无师子身佛　南无名称佛　南无朋友光度佛　南无慧台佛　南无普宝佛　南无日光佛　南无大焰佛　南无快士悦佛　南无恬惔思惟佛　南无善供养佛　南无德聚威佛　南无悦相佛　南无大焰聚威佛　南无光幢佛　南无快应佛　南无戒度佛　南无最视佛　南无上光佛　南无大应佛　南无广光明佛　南无无为悦佛　南无巍巍见佛　南无名称十方佛　南无自在王佛　南无慧无涯佛　南无如千日威佛　南无必意佛　南无称悦佛　南无上度佛　南无可观佛　南无无量慧佛　南无大光佛　南无栴檀香佛　南无悦见佛　南无德王佛　南无摄根佛　南无思惟解脱佛　南无普悦佛　南无如净王佛　南无难过上佛　南无莫能胜佛　南无妙见佛
　　九百佛(过去)。
　　礼三宝已次复忏悔。
　　已忏地狱报竟。今当复次忏悔三恶道报。经中佛说。多欲之人。多求利故苦恼亦多。知足之人。虽卧地上犹以为乐。不知足者。虽处天堂犹不称意。但世间人忽有急难。便能舍财不计多少。而不知此身临于三涂深坑之上。一息不还便应堕落。忽有知识营功福德。令修未来善法资粮。执此悭心无肯作理。夫如此者极为愚惑。何以故尔。经中佛说。生时不赉一文而来。死亦不持一文而去。苦身积聚为之忧恼。于己无益徒为他有。无善可恃无德可怙。致使命终堕诸恶道。是故弟子等。今日稽颡恳到归依于佛。
　　弟子。今日次复忏悔畜生道中无所识知罪报。忏悔畜生道中负重牵犁。偿他宿债罪报。忏悔畜生道中不得自在。为他斫刺屠割罪报。忏悔畜生无足二足四足多足罪报。忏悔畜生道中身诸毛羽鳞甲之内。为诸小虫之所唼食罪报。如是畜生道中有无量罪报。今日至诚皆悉忏悔。
　　次复忏悔饿鬼道中长饥罪报。忏悔饿鬼百千万岁。初不曾闻浆水之名罪报。忏悔饿鬼食啖脓血粪秽罪报。忏悔饿鬼动身之时。一切肢节火然罪报。忏悔饿鬼腹大咽小罪报。如是饿鬼道中无量苦报。今日稽颡皆悉忏悔。
　　次复忏悔一切鬼神修罗道中谕谄诈称罪报。忏悔鬼神道中担沙负石。填河塞海罪报。忏悔罗刹鸠槃茶。诸恶鬼神生啖血肉。受此丑陋罪报。如是鬼神道中无量无边一切罪报。今日稽颡向十方佛大地菩萨。求哀忏悔悉令消灭。
　　愿弟子等。承是忏悔畜生等报所生功德。生生世世灭愚痴垢。自识业缘智慧明照断恶道身。愿以忏悔饿鬼等报所生功德。生生世世永离悭贪饥饿之苦。常餐甘露解脱之味。愿以忏悔鬼神修罗等报所生功德。生生世世质直无谄。离邪命因除丑陋果。福利人天。愿弟子等。从今以去乃至道场。决定不受四恶道报。唯除大悲为众生故。以誓愿力处之无厌(礼一拜)。
　　南无东方大光曜佛　南无南方虚空住佛　南无西方金刚步佛　南无北方无边力佛　南无东南方无边佛　南无西南方坏诸怨贼佛　南无西北方离垢光佛　南无东北方金色光音佛　南无下方师子游戏佛　南无上方月幢王佛
　　如是十方尽虚空界一切三宝。
　　南无聚自在佛　南无坏结发佛　南无无胜写(乡象)最步佛　南无无为光佛　南无无为思惟佛　南无过倒见佛　南无名称王佛　南无胜根佛　南无日见佛　南无德聚威光佛　南无法力佛　南无慧持群萌佛　南无自在悦佛　南无自在佛　南无慧意佛　南无德山佛　南无以净音意佛　南无思最尊意佛　南无净德佛　南无戒自在佛　南无深嗅思惟佛　南无香像佛　南无寂进思惟佛　南无火光佛　南无勤群萌香佛　南无寂乐佛　南无德所至佛　南无大精进文佛　南无离疑佛　南无决偶佛　南无须弥山意佛　南无净身佛　南无尊威佛　南无上尊佛　南无大力佛　南无慧村佛　南无听(乡聪)彻意佛　南无如天悦佛　南无思惟度佛　南无月贤佛　南无大身佛　南无杂华佛　南无尊自在佛　南无尊上所敬佛　南无觉善香熏佛　南无尊王所敬佛　南无欢悦佛　南无莲华人佛　南无莲华意佛　南无自在德藏佛　南无人悦佛　南无尊意灯佛　南无威神所养佛　南无谛思惟佛　南无解脱慧佛　南无除三恶道佛　南无泽香忧冥佛　南无湍度佛　南无月光佛　南无意强自在佛　南无无畏娱乐佛　南无快觉佛　南无杀诸欲佛　南无胜华聚佛　南无大结髻佛　南无天自在六通音佛　南无如空佛　南无威神力佛　南无人名称柔佛　南无觉光佛　南无最音声佛　南无坚意佛　南无力通佛　南无眼如莲花趣无为佛　南无快断意佛　南无慧灯佛　南无喜音声佛　南无大思惟佛　南无无悦佛　南无意见佛　南无强精进佛　南无上光佛　南无德聚佛　南无无垢思惟佛　南无聚音佛　南无无量怨佛　南无功巧(一本德)舍恶趣佛　南无无为光丰佛　南无娱乐度佛　南无湍渡佛　南无调辩意佛　南无烦教佛　南无意车佛　南无德善光佛　南无坚华佛　南无聚意佛　南无尼拘类树王佛　南无无常中王佛　南无月盛佛　南无色如栴檀佛　南无日内佛　南无德藏佛　南无须弥力佛　南无摩尼珠佛　南无金刚王佛
　　一千佛(过去)。
　　过去庄严劫千佛名经

 
	
	</chapter>
	
	
</root>